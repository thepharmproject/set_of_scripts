ΕΧΟΥΜΕ ΓΕΜΙΣΕΙ ΑΠΟ ΤΕΡΑΤΑ ΤΟΥ ΣΑΤΑΝΑ   ΠΑΝΤΟΥΔΕΝ ΞΕΡΟΥΜΕ ΑΠΟ ΠΟΙΟΝ ΝΑ ΦΥΛΑΧΤΟΥΜΕ
Βρέθηκα στην κηδεία, το κλήμα βαρύ και συνάμα χαρούμενο από το προσωπάκι του που χαμογελούσε. Αθάνατος
Βρέθηκα στην κηδεία, το κλήμα βαρύ και χαρούμενο, όπως το πρόσωπό του που έμοιαζε να γελά. Αιωνία του η μνήμη.
Δεν είναι παράξενο που γελάει.Ξέρει το παραμύθι που μας ταϊζουνκαι δεν μπορεί να συγκρατηθεί.Απο ΜΝΗΜΗΣ:http://seegreek2.blogspot.com/2020/03/blog-post_28.html
Λάθος λινκεπαθε κι εμένα η ΜΝΗΜΗ μου ΛΟΛhttp://seegreek2.blogspot.com/2020/03/blog-post_63.html
ΦΩΤΙΑ ΚΑΙ ΛΑΥΡΑ Ο ΑΦΟΡΙΣΜΟΣ ΤΟΥ ΕΠΙΣΚΟΠΟΥ ΑΛΙΜΟΝΟ ΣΕ ΟΛΟΥΣ ΑΥΤΟΥΣ ΠΟΥ ΕΙΠΕ ΑΛΥΤΑ ΠΟΥ ΕΙΝΑΙ ΑΣΥΓΧΩΡΗΤΑ ΚΑΤΕΥΘΕΙΑΝ ΣΤΗΝ ΚΟΛΑΣΗ ΔΗΛΑΔΗ ΔΙΧΩΣ ΚΑΝ ΕΛΑΦΡΥΝΤΙΚΑ...
ΜΑΖΙ ΣΟΥ ΠΑΠΑΦΛΕΣΣΑ ΜΟΥ, ΣΥΜΦΩΝΩ ΑΠΟΛΥΤΑ, ΕΙΜΑΙ ΑΣΤΥΝΟΜΙΚΟΣ ΚΑΙ ΕΓΩ! ΔΕΝ ΜΠΟΡΟΥΝ ΚΑΙ ΔΕΝ ΠΡΕΠΕΙΟΙ ΝΕΟΤΑΞΙΤΕΣ ΝΑ ΣΒΗΣΟΥΝ ΑΠΟ ΤΗΝ ΨΥΧΗ ΜΑΣ, ΑΠΟ ΤΗ ΖΩΗ ΜΑΣ ΤΟ ΤΡΙΠΤΥΧΟ,                    ΠΑΤΡΙΔΑ = ΘΡΗΣΚΕΙΑ = ΟΙΚΟΓΕΝΕΙΑ !!!!!!!!!!!1
Συνεχώς μας τσαμπουνάνε ότι η Εκκλησία δεν έχει το δικαίωμα να επεμβαίνει στα θέματα της πολιτικής.Η πολιτική έχει δικαίωμα να επεμβαίνει στα θέματα της Εκκλησίας;;;
Πλησιάζει η ώρα που θα λειτουργήσουν οι πνευματικοί νόμοι! Οι νοων νοειτω
ΕΧΟΥΜΕ ΓΕΜΙΣΕΙ ΑΠΟ ΤΕΡΑΤΑ ΤΟΥ ΣΑΤΑΝΑ   ΠΑΝΤΟΥΔΕΝ ΞΕΡΟΥΜΕ ΑΠΟ ΠΟΙΟΝ ΝΑ ΦΥΛΑΧΤΟΥΜΕ
ΤΕΤΑΡΤΗ 13 ΟΚΤΩΒΡΙΟΥ  1999       Ο επίτιμος πρόεδρος της ΝΔ Κ. Μητσοτάκης σε συνέντευξή του στο τηλεοπτικό σταθμό «MEGA»:  «Σωστά έστειλε ο Κ. Σημίτης  μήνυμα  προς  την  τουρκική  πλευρά,  δεν  σας  κρύβω, και  εγώ  το  έστειλα   με  το δικό μου τρόπο προς την  τουρκική   πλευρά».  Σε άλλο σημείο «Στην Ελλάδα – δόξα το Θεό – έχουμε μια κατάσταση καλή για να έχουμε μια κυβέρνηση η οποία, αφού  πέρασε το ΠΑΣΟΚ από πολλές  περιπλανήσεις,  μπαίνει στην σωστή κατεύθυνση  του διαλόγου και  της προσπάθειας  ειρηνικής  επίλυσης  των διαφορών μας.  Έχουμε μια αντιπολίτευση υπεύθυνη, εν πάση περιπτώσει δεν έχουμε την ακραία αντιπολίτευση του παρελθόντος  και έχουμε και τα μικρά κόμματα τα οποία εν πολλοίς συνεισφέρουν θετικά».Σε δηλώσεις που κάνει στον τηλεοπτικό σταθμό «ΜΕΓΚΑ» ο πρώην πρωθυπουργός Μ. Γιλμάζ  λέει: «Αν αναμένετε μια χειρονομία από  την Τουρκία ζωτικής σημασίας για το Κυπριακό, φοβάμαι πως η Τουρκία δεν είναι σε θέση να κάνει  καμία  χειρονομία».Ο Υπ. Εξωτερικών Γ. Παπανδρέου σε δηλώσεις του, αναφερόμενος στο θέμα της διεύρυνσης της Ε.Ε., λέει ότι: «Όλες οι χώρες στα Βαλκάνια θεωρούμε ότι μπορούν να είναι μέλη της Ε.Ε. Συμπεριλαμβάνουμε σε αυτή την πρότασή μας και τη Γιουγκοσλαβία» (αφήνει να εννοηθεί ότι αναφέρεται στην μετά-Μιλόσεβιτς Γιουγκοσλαβία).Ο  Υπ. Εξωτερικών Γ. Παπανδρέου  έχει συνάντηση στην Αθήνα με τον Κύπριο ομόλογο του Κασουλίδη. Σε δηλώσεις που κάνει ο Κύπριος υπουργός  λέει «Υπάρχουν αυτή τη στιγμή τρεις  παράλληλοι διαπραγματευτικού δρόμοι, οι προσπάθειες  λύσης του Κυπριακού, οι ελληνοτουρικές  σχέσεις  και οι ευρωτουρκικές  σχέσεις.  Αυτοί οι τρείς ανεξάρτητοι δρόμοι δεν σχετίζονται μεταξύ τους, είναι ανεξάρτητοι. Οποιαδήποτε πρόοδος όμως στον ένα ενισχύει τους άλλους δύο». Ο Υπ. Αμύνης Α. Τσοχατζόπουλος στο πλαίσιο της επίσκεψης που πραγματοποιεί στο Ισραήλ, είχε συνάντηση με  τον Ισραηλινό πρόεδρο Ε. Βάιζμαν(προεδρικό μέγαρό, Δυτική Ιερουσαλήμ).Υπό την προεδρία του Κ. Καραμανλή συνέρχεται η Εκτελεστική Επιτροπή της ΝΔ. Σε δηλώσεις που κάνει ο εκπρόσωπος Τύπου του κόμματος Α. Σπηλιωτόπουλος λέει και τα εξής: «Σήμερα αποφασίσαμε τη μετωπική σύγκρουση με τη διαφθορά. Το μείζον πρόβλημα, που αυτή τη στιγμή υπάρχει, είναι ότι κυριαρχεί η αδιαφάνεια σε κάθε πτυχή του δημόσιου βίου. Αυτή τη νοσηρότητα η ΝΔ είναι αποφασισμένη να την πολεμήσει και στην κατεύθυνση αυτή θα επιδιώξει συνεννόηση με τα  υπόλοιπα  κόμματα  της  αντιπολίτευσης».
ΤΕΤΑΡΤΗ 13 ΟΚΤΩΒΡΙΟΥ 1999 διεθνήΟ πρόεδρος  της  Ευρωπαϊκής  Επιτροπής Ρ. Πρόντι  παρουσιάζει  στο  Ευρωπαϊκό κοινοβούλιο την έκθεση της επιτροπής  για θέματα διεύρυνσης της Ε.Ε. και αναφερόμενος στην Τουρκία λέει: «Η περίπτωση της Τουρκίας θέλει ειδική μεταχείριση» (έχει σαφώς το καθεστώς της υποψήφιας χώρας – δεν μπορεί να αρχίσουν διαπραγματεύσεις ένταξης  γιατί  δεν  πλήρη  τα  πολιτικά  κριτήρια που προβλέπει η Κοπεγχάγη). Ο Τούρκος Υπ. Εξ Ι. Τζεμ μιλώντας στην τουρκική εθνοσυνέλευση για ελληνοτουρκικά: «Η Ελλάδα και η Τουρκία έχουν δικές  τους αλήθειες και  δεν  παραιτούνται  από   αυτές». Συνεχίζοντας λέει ότι: «Δεν είναι σωστό να πιστεύεται ότι επειδή  υπάρχει  κάποια ηπιότητα, θα βελτιωθούν όλα. Η Τουρκία και  Ελλάδα αγωνίζονται  για  τα συμφέροντα τους. Η επιδεξιότητα είναι να βρεθούν τα κοινά σημεία, εάν υπάρχουν κοινά σημεία, στα συμφέροντα αυτά».  Σε άλλο σημείο της ομιλίας του λέει: «Προ ετών η ελληνική εξωτερική πολιτική θεωρούσε ότι το συμφέρον  της Ελλάδος ήταν η διαμάχη με τη Τουρκία. Η σημερινή εξωτερική πολιτική όμως θεωρεί ότι συμφέρον της Ελλάδος είναι  και να μην βρίσκεται σε διαμάχη με την Τουρκία και να μειώσει την ένταση στο Αιγαίο. Η μεταξύ τους διαφορά είναι σημαντική, όμως κατά βάση υπάρχουν υπολογισμοί που έχουν να κάνουν με τα ίδια τα συμφέροντα». «Εξηγήσαμε με σαφήνεια στους συνομιλητές μας ότι η Τουρκία δεν έχει βλέψεις επί των εδαφών κανενός». Στο Πακιστάν ο Πραξικοπηματίας στρατηγός Π. Μουσάραφ στο διάγγελμά που απευθύνει προς τον Πακιστανικό λαό, αναφέρει ότι: «Οι ένοπλες δυνάμεις παρενέβησαν προκειμένου να θέσουν τέρμα στην αβεβαιότητα και την αταξία που επικρατούσαν στην χώρα (το πραξικόπημα καταδικάζουν πολλές χώρες). Ο Λευκός Οίκος σε ανακοίνωση του αναφέρει ότι: «Επιθυμεί την αποκατάσταση πολιτικής διακυβέρνησης, συμβατή με τις δημοκρατικές αρχές και το Σύνταγμα». Ο πρώην Γενικός Γραμματέας του ΝΑΤΟ Χ. Σολάνα δηλώνει ότι: «Όταν μαθαίνεις για στρατιωτικό πραξικόπημα και ξέρεις ότι η χώρα έχει πυρηνικά, θα πρέπει να ανησυχείς».  Η πρώην πρωθυπουργός Μπεναζίρ Μπούτο δηλώνει ότι: «Η 12η Οκτωβρίου δεν θα μείνει γνωστή ως η μέρα που ¨πέθανε η δημοκρατία¨,  αλλά ως  η ημέρα που η δημοκρατία αρχίζει να ¨ξαναγεννιέται¨».
ΠΕΜΠΤΗ 14 ΟΚΤΩΒΡΙΟΥ  1999Ο Υπ. Άμυνας Α. Τσοχατζόπουλος έχει στο Τελ Αβίβ συνάντηση με τον Ισραηλινό πρωθυπουργό και Υπουργό  Άμυνας  Ε. Μπάρακ. Οι δύο άνδρες υπογράφουν νέα συμφωνία  στρατιωτικής συνεργασίας Ελλάδος- Ισραήλ.  Σε  δηλώσεις  που  κάνει  ο  Έλληνας  υπουργός αναφέρει και τα εξής: «Αποφασίσαμε να ανανεώσουμε τη συμφωνία και να τη διευρύνουμε με όλα εκείνα τα στοιχεία που συγκεκριμένα πλέον επιβάλλουν οι ανάγκες  ενδυνάμωσης της αμυντικής μας συνεργασίας»(η προηγούμενη συνεργασία είχε υπογραφεί το 1994). Έντονή είναι η αντιπαράθεση μεταξύ κυβέρνησης και αντιπολίτευσης, εντός και εκτός βουλής, για το θέμα του «Ολυμπιακού Βιντεολόττο» (τα έσοδα θα διατεθούν για την οργάνωση των Ολυμπιακών Αγώνων του 2004). Η κυβέρνηση υποστηρίζει ότι: «Το ¨Βιντεολόττο¨ είναι δέσμευση προς την ΔΟΕ από το φάκελο διεκδίκησης των Ολυμπιακών Αγώνων. Η ΝΔ ζητά τη ματαίωση του ¨Βιντεολόττο¨. Ο Στ. Μάνος ισχυρίζεται ότι ο διαγωνισμός για το ¨Βιντεολόττο¨ είναι  διάτρητος).Ο εκπρόσωπος Τύπου της ΝΔ Α. Σπηλιωτόπουλος, με αφορμή το θέμα του «Ολυμπιακού Βιντεολόττο» δηλώνει ότι: «Οι κυβερνήσεις  του ΠΑΣΟΚ ευθύνονται για τη διαφθορά που μαστίζει σήμερα το δημόσιο βίο της χώρας και είναι αυτές που εισήγαγαν και θεσμοθέτησαν διαδικασίες αδιαφάνειας». Συνεχίζοντας  λέει  ότι: «Η ΝΔ θα αγωνιστεί κατά τρόπον ανένδοτο κατά της διαφθοράς, έχει την πολιτική βούληση και έχει επεξεργαστεί τους κατάλληλους μηχανισμούς για να παρέμβει άμεσα και αποτελεσματικά».Ο επίτιμος πρόεδρος της ΝΔ Κ. Μητσοτάκης, μιλώντας στη βουλή και αναφερόμενος στο «Ολυμπιακό Βιντεολόττο», λέει: «Τι θέλει η κυβέρνηση να κάνει; Τόσο πολύ υποδουλωμένη είναι στα διαπλεκόμενα, ώστε θέλει καλά και σώνει να φτιάξει αυτό το λαχείο, το οποίο δεν είναι ολυμπιακό λαχείο, αλλά  αποτελεί  ολυμπιακή ντροπή. Η Ελλάς σήμερα είναι η Ελλάς των διαπλεκομένων».
ΠΕΜΠΤΗ 14 ΟΚΤΩΒΡΙΟΥ  1999Η Ιεραρχία της Εκκλησίας της Ελλάδος εκλέγει ως μητροπολίτη Θεσσαλιώτιδος και Φαναριοφερσάλων τον Θεόκλητο Κουμαριανό(46 ετών).Πτώση κατά 3,88% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 5.916,68 μονάδες.ΠΕΜΠΤΗ  14 ΟΚΤΩΒΡΙΟΥ 1999 διεθνήΣτο Πακιστάν οι πραξικοπηματίες κλείνουν το κτήριο της βουλής και δηλώνουν ότι δεν προτίθενται να επιβάλλουν στρατιωτικό νόμο. ο Αμερικανός πρόεδρος Μπ. Κλίντον, «Χαρακτηρίζει τα γεγονότα στο Πακιστάν ως συμφορά για  την πακιστανική δημοκρατία».
ΠΑΡΑΣΚΕΥΗ  15 ΟΚΤΩΒΡΙΟΥ 1999   Ο γραμματέας της Κ.Ε. του ΠΑΣΟΚ Κ. Σκανδαλίδης σε δηλώσεις που κάνει στην Καρδίτσα αναφέρει και τα εξής: «Εμείς θέλουμε εκλογές στο τέλος της τετραετίας, θέλουμε εκλογές μετά την οριστική ένταξη στην ΟΝΕ. Πρέπει η χώρα από το Μάρτιο ως  τον Ιούνιο, που θα υπάρξει η τελική κρίση, να είναι ήσυχη και με πολιτική σταθερότητα διότι θα μετριέται κάθε στιγμή η οικονομία μας. Και ασφαλώς, ολοκληρώνοντας το έργο μας θα ζητήσουμε την ψήφο του λαού. Αν η αντιπολίτευση έχει πάρει απόφαση, γιατί από ότι καταλαβαίνω μάλλον μετέωρα βήματα κάνει μέχρι τώρα, αν έχει πάρει την οριστική απόφαση να οδηγήσει τη χώρα σε εκλογές το Μάρτιο, ας αναλάβει το τίμημα και το κόστος αυτών των εκλογών. Σε αυτή την περίπτωση, και στις 26 Μαρτίου το ΠΑΣΟΚ θα κερδίσει τις εκλογές».Ο πρόεδρος της ΝΔ Κ. Καραμανλής έχει  συνάντηση  με  τον  πρόεδρο  της  βουλής  Απ. Κακλαμάνη. Σε δηλώσεις που κάνει ο Κ. Καραμανλής, μετά το τέλος της συνάντησης, λέει: «Επισκέφθηκα τον πρόεδρο της βουλής για να τον ενημερώσω για το μέγα σκάνδαλο της υπόθεσης των ¨κουλοχέρηδων¨. Το θεώρησα υποχρέωσή μου να τον ενημερώσω και λόγω της θεσμικής μου ιδιότητος και διότι έχει πολλές φορές αντιταχθεί στα φαινόμενα αδιαφάνειας. Θέλω για μια ακόμη φορά να πω ότι αυτή η υπόθεση είναι ντροπή και αίσχος. Να γεμίσει δηλαδή η Ελλάδα, κάθε γειτονιά και κάθε χωριό με ¨κουλοχέρηδες¨ και μάλιστα με μια διάτρητη σύμβαση. Και θέλω ακόμα να πω ότι παράταση σιωπής της κυβέρνησης σε αυτό το θέμα ισοδυναμεί με ενοχή, εάν δεν το πάρουν πίσω, τότε θα έχει αποδειχθεί ότι είναι κυβέρνηση του τζόγου. Και θέλω να πω προς όλους τους Έλληνες και τις Ελληνίδες ότι εμείς αυτό δεν θα το αφήσουμε να περάσει»(ο λόγος για το «Ολυμπιακό Βιντεολόττο»).Πτώση κατά 2,17% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 5.788,49 μονάδες.
ΠΑΡΑΣΚΕΥΗ  15 ΟΚΤΩΒΡΙΟΥ  1999 ΔιεθνήΤο Νόμπελ Ειρήνης απονέμεται στο μη Κυβερνητική Οργάνωση «Γιατροί χωρίς Σύνορα». Ο αξιωματούχος των «Γιατρών  χωρίς  σύνορα» Φιλίπ Μπιμπερσόν, δηλώνει: «Λιγότερη τιμή και περισσότερο βάρος ευθύνης είναι το Νόμπελ Ειρήνης».Πραγματοποιείται στο Τάμπελε της Φιλανδίας έκτακτη σύνοδος των ηγετών των χωρών-μελών της Ε.Ε. Συζητούνται θέματα που αφορούν  τη  λαθρομετανάστευση και θέματα που αφορούν την παροχή ασύλου. Οι Ευρωπαίοι ηγέτες αποφάσισαν επίσης την σύνταξη μιας  Χάρτας με τα θεμελιώδη Δικαιώματα του Ευρωπαίου Πολίτη (οι σύνεδροι  κατά τη διάρκεια του δείπνου που παρατίθεται συζητούν και  το θέμα της «ενταξιμότητας»  της Τουρκίας στην Ε.Ε.).Στο Πακιστάν ο πραξικοπηματία Μουσάραφ αναστέλλει την ισχύς του Συντάγματος, διαλύει το κοινοβούλιο και κηρύσσει τη χώρα σε κατάσταση εκτάκτου ανάγκης. Ο ίδιος αυτοδιορίζεται ανώτατος ηγέτης της χώρας.Ο εκπρόσωπος του Λευκού Οίκου Μ. Χάμερ, με αφορμή τις εξελίξεις στο Πακιστάν δηλώνει: «Ζητούμε την άμεση αποκατάσταση της πολιτικής εξουσίας και θα ζητήσουμε διευκρινήσεις για τις επιπτώσεις της σημερινής ανακοίνωσης». Με αφορμή τις ίδιες εξελίξεις ο εκπρόσωπος του Ινδικού Υπ. Εξωτερικών δηλώνει: «Ανησυχούμε  για  την  κατεύθυνση  προς  την οποία κινείται η κατάσταση. Συνεχίζουμε να παρακολουθούμε στενά στις εξελίξεις».Συνεχίζονται οι ρωσικές επιχειρήσεις στη Τσετσενία. Σε δηλώσεις που κάνει ο επικεφαλής των ρωσικών δυνάμεων στρατηγός Β. Καζάντεφ, λέει ότι: «Ολοκληρώθηκε η πρώτη φάση των επιχειρήσεων στην Τσετσενία.
ΣΑΒΒΑΤΟ  16 ΟΚΤΩΒΡΙΟΥ  1999Σε δηλώσεις που κάνει (Τάμπελε-Φιλανδία) ο πρωθυπουργός Κ. Σημίτης, αναφερόμενος στα πεπραγμένα της έκτακτης συνόδου των ηγετών των χωρών-μελών της Ε.Ε. λέει: «Θεωρούμε ότι η ευρωπαϊκή προοπτική της Τουρκίας ωφελεί την Τουρκία, την Ένωση και συμβάλει στην ειρήνη και στη συνεργασία στην περιοχή, αλλά θα πρέπει να είμαστε ξεκάθαροι ότι η υποψηφιότητα της Τουρκίας είναι μια υποψηφιότητα που έχει συγκεκριμένο περιεχόμενο, είναι γνήσια, συνεπάγεται ευθύνες, συνεπάγεται υποχρεώσεις και όχι μόνο δικαιώματα. Ότι δικαιώματα, ευθύνες, υποχρεώσεις προκύπτουν από τις συνθήκες του Άμστερνταμ και τις αποφάσεις οι οποίες  πάρθηκαν από τα Ευρωπαϊκά Συμβούλια σε συνέχεια της συνθήκης του Άμστερνταμ, αλλά και σχετίζονται γενικά με τα θέματα της  διεύρυνσης  και  από  τις  αποφάσεις  αυτές  και τις συνθήκες αυτές προκύπτουν ορισμένες αρχές  που θα  πρέπει να τηρηθούν. Ο σεβασμός του Διεθνούς Δικαίου και των Διεθνών Συνθηκών, η ειρηνική διευθέτηση των διαφορών, ο σεβασμός της εδαφικής ακεραιότητας των γειτονικών χωρών, το δικαίωμα κάθε άλλης  ευρωπαϊκής  χώρας  να αποτελεί και αυτή μέλος της Ε.Ε.» . Σε άλλο σημείο των δηλώσεών του ο πρωθυπουργός, αναφερόμενος στο θέμα της ένταξης της Κύπρου στην Ε.Ε., λέει: «Ετόνισα ότι είναι ανάγκη να συνεχισθούν , χωρίς δυσκολίες, απρόσκοπτα οι διαπραγματεύσεις που έχουν ξεκινήσει και να πραγματοποιηθεί η είσοδος, ένταξη της Κύπρου στην Ε.Ε. όταν ολοκληρωθούν οι σχετικές διαδικασίες, άσχετα από τα αν έχει λυθεί το πολιτικό πρόβλημα ή όχι».Υπό την προεδρία του προέδρου του Συνασπισμού Ν. Κωνσταντόπουλου συνέρχεται η Κεντρική Πολιτική Επιτροπή του κόμματος προκειμένου να οριστικοποιήσει το περιεχόμενο(θέσεις του κόμματος) της εισήγησης της Κ.Π.Ε.  που θα παρουσιασθεί στο συνέδριο του Συνασπισμού(έχουν υποβληθεί τρία σχέδια).Σε δηλώσεις που κάνει  στη Χαλκιδική ο πρόεδρος του ΔΗΚΚΙ Δ. Τσοβόλας, αναφερόμενος στην κυβέρνηση του ¨Νέου ΠΑΣΟΚ¨ την αποκαλεί: «Κυβέρνηση τρομαγμένων λογιστών που τα δίνουν όλα στις ΗΠΑ και την ευρωπαϊκή τρόικα». Σε δηλώσεις από τη Λάρισα ο γραμματέας της Κ.Ε. του ΠΑΣΟΚ Κ. Σκανδαλίδης  λέει:  «Δεν υπάρχει καμία απολύτως εκχώρηση κυριαρχικών δικαιωμάτων εκ μέρους της Ελλάδος»(απαντά  σε  ερώτηση σχετική με τη δήλωση που φέρεται να έκανε στις  15/10 ο ΥΠ. Εξωτερικών Γ. Παπανδρέου).Σε δηλώσεις που κάνει στο Ηράκλειο το ηγετικό στέλεχος του ΠΑΣΟΚ Θ. Πάγκαλος αναφερόμενος στα ελληνοτουρκικά, λέει:  «Ο Ετσεβίτ είναι εθνικοσοσιαλιστής, ο συνεταίρος  του είναι  οι  «Γκρίζοι  Λύκοι» και για να υπάρξουν αποτελέσματα θα πρέπει να υπάρξει δημοκρατία, που δυστυχώς δεν υπάρχει. Συμφωνώ ότι ο απλός Τούρκος είναι αδελφός  μας, όμως δεν μπορώ να πω το ίδιο και για τους στρατηγούς».
ΣΑΒΒΑΤΟ  16 ΟΚΤΩΒΡΙΟΥ  1999 ΔΙΕΘΝΗΣε δηλώσεις  που κάνει ο  Φιλανδός  πρωθυπουργός  Π. Λιπόνεν,  μετά το τέλος της συνόδου των ηγετών των χωρών-μελών της Ε.Ε. στο Τάμπελε της  Φιλανδίας, αναφερόμενος στο θέμα του χαρακτηρισμού της Τουρκία ως υποψήφια για  ένταξη  στην Ε.Ε. χώρας. Λέει ότι: «Θα θέλαμε να πάρουμε στην Σύνοδο Κορυφής του Ελσίνκι μια θετική απόφαση για την υποψηφιότητα της Τουρκίας.  Όμως  για να συμβεί αυτό θα πρέπει η Τουρκία να προχωρήσει σε συγκεκριμένα βήματα και πράξεις»(με την άποψη αυτή συντάσσονται οι περισσότεροι από τους ηγέτες των χωρών-μελών της Ε.Ε. – η Φιλανδία αυτή την περίοδο ασκεί  την προεδρία της Ε.Ε.).
ΚΥΡΙΑΚΗ  17 ΟΚΤΩΒΡΙΟΥ  1999 Με αφορμή την αξίωση της ΝΔ για παραίτηση του Υπ. Εξωτερικών Γ. Παπανδρέου (εξαιτίας των όσων φέρεται να δήλωσε σχετικά με την «εκχώρηση κυριαρχικών δικαιωμάτων» -μεταφορά αρμοδιοτήτων στην Ε.Ε.) ο Υπ. Άμυνας Α. Τσοχατζόπουλος δηλώνει: «Η κυβέρνηση έχει  δείξει το αδιαπραγμάτευτο των δικαιωμάτων της Ελλάδας αποτελεί σταθερή πολιτική εδώ και χρόνια και για κανέναν δεν μπορεί να δημιουργείται  η εντύπωση ότι υπάρχει θέμα πάνω σε αυτήν την αρχή».Σε δηλώσεις που κάνει στη Θεσσαλονίκη το ηγετικό στέλεχος της ΝΔ Μ. Λιάπης(είναι υπεύθυνος πολιτικού σχεδιασμού της ΝΔ) λέει μεταξύ άλλων: «Η ΝΔ δεν θα αφήσει την Ελλάδα και την κοινωνία να σαπίζουν, όπως κάνει σήμερα η κυβέρνηση Σημίτη». Ο Κ. Καραμανλής είναι άξιος ηγέτης και η ηγεσία της παράταξής είναι ομονοούσα, χωρίς να υπάρχουν στην Κοινοβουλευτική Ομάδα οι έριδες και οι φιλονικίες του παρελθόντος».Ο Υπ. Ανάπτυξης Ε. Βενιζέλος, μιλώντας στη Θεσσαλονίκη και αναφερόμενος στον πρόεδρο της ΝΔ Κ. Καραμανλή, λέει: «Αν θέλει ο Κ. Καραμανλής να έχει συμβολή στην κοινωνική πρόοδο, θα πρέπει να απογαλακτιστεί από την πολιτική των προκατόχων του, η οποία οδήγησε τη ΝΔ στην ήττα των προηγούμενων  εκλογών».Η Πολιτική Γραμματεία και η Κοινοβουλευτική Ομάδα του Συνασπισμού σε έκτακτη κοινή συνεδρίαση αποφασίζουν να προτείνουν στην Κεντρική Πολιτική Επιτροπή του κόμματος την αναβολή του Συνεδρίου του Συνασπισμού. Η Κ.Π.Ε. αποφασίζει την αναβολή του Συνεδρίου(θα συγκληθεί διαρκές συνέδριο προκειμένου να εγκρίνει  την  εκλογική  διακήρυξη του Συνασπισμού).Η εφημερίδα «Ελευθεροτυπία» δημοσιεύει την επιστολή που έστειλε ο  αρχιεπίσκοπος  Αθηνών  Χριστόδουλος στον  Οικουμενικό  Πατριάρχη Βαρθολομαίο (αναφέρεται στο θέμα των μητροπόλεων των λεγόμενων ¨Νέων Χωρών¨).
ΚΥΡΙΑΚΗ  17 ΟΚΤΩΒΡΙΟΥ  1999 ΔιεθνήΟ νέος ηγέτης του Πακιστάν Π. Μουσάραφ ε διάγγελμα του αναφέρει ότι η  πακιστανικές στρατιωτικές δυνάμεις θα αποσυρθούν από τα σύνορα με την Ινδία. Λέει ακόμα: «Ο στρατός δεν θα παραμείνει στην εξουσία περισσότερο από όσο χρειάζεται. Δεν θα επιτρέψω στο λαό να γυρίσει πίσω σε μια εποχή ανεπαρκούς δημοκρατίας, αλλά θα τον οδηγήσω σε μια γνήσια δημοκρατία. Υπόσχομαι ότι θα το κάνω με τη βοήθεια του Θεού. Δεν πρόκειται για δικτατορία, αυτό  που  έγινε είναι  ένας  άλλος  δρόμος  για  τη δημοκρατία».{Γράφεται ότι ο Αμερικανός πρόεδρος Μπ. Κλίντον και ο Νορβηγός πρωθυπουργός Κ.Μ. Μπόντέβικ κατά τη διάρκεια της συνάντησης  που είχαν στο Λευκό Οίκο αποφάσισαν νε συνεργαστούν με στόχο την ενίσχυση της ΕΥΡΩΠΑΪΚΗΣ ΑΣΦΑΛΕΙΑΣ . Εξέφρασε επίσης την επιθυμία τους για τροποποίηση της συνθήκης για τα συμβατικά όπλα (προκειμένου να περιορισθεί η διάδοση ελαφρών όπλων σε περιοχές συγκρούσεων)}.Συνέρχεται στο Παρίσι το προεδρείο της «Σοσιαλιστική Διεθνούς» (κύριος σκοπός της συνόδου είναι η προετοιμασία του 21ου συνεδρίου της  Σοσιαλιστικής Διεθνούς που θα πραγματοποιηθεί στο Παρίσι από τις 8-10 Νοεμβρίου). Κατά την  διάρκεια της  συνεδρίασης εκλέγεται  ο  Πορτογάλος  Α.  Γκουτιέρες  ως  πρόεδρος  της  «Σοσιαλιστικής Διεθνούς».
ΔΕΥΤΕΡΑ  18 ΟΚΤΩΒΡΙΟΥ  1999Ο Τούρκος μεγαλοεπιχειρηματίας  Ρ. Κοτς, σε δηλώσεις του στην εφημερίδα «Μιλιέτ»,  αναφερόμενος στον Έλληνα Υπ. Εξωτερικών  Γ. Παπανδρέου: «Εμπιστεύομαι τον  κ. Γ. Παπανδρέου.  Συνεχίζοντας λέει ότι «Ο  Έλληνας  Υπουργός  πιστεύει  στη  βελτίωση  των σχέσεων μεταξύ των  δύο  χωρών».Ο πρωθυπουργός Κ. Σημίτης επισκέπτεται τον Πρόεδρο της Δημοκρατίας Κ. Στεφανόπουλο και τον ενημερώνει για τα εσωτερικά και διεθνή θέματα της χώρας. Σε δηλώσεις που κάνει ο  Κ. Σημίτη αναφέρει και τα εξής: «Οι σχέσεις μας με τις υπόλοιπες χώρες της Ε.Ε. πορεύονται πολύ καλά και  πιστεύω  ότι θα  πρέπει να προετοιμάσουμε καλά το Τακτικό Ευρωπαϊκό Συμβούλιο του Ελσίνκι, την επόμενη Σύνοδο Κορυφής, για να μπορέσουμε να βρούμε μια ικανοποιητική λύση σε όλα τα θέματα που θέτει η διεύρυνση της Ε.Ε.(περιλαμβάνεται  και  το  θέμα της «ενταξιμότητας» της  Τουρκίας.Σε συνέντευξη  που δίνει στον  τηλεοπτικό σταθμό   «Κρήτη TV»  ο πρώην Υπ. Εξ  Θ. Πάγκαλος, αναφερόμενος στο κλίμα που δημιουργήθηκε μεταξύ της Ελλάδος και της Τουρκίας εξαιτίας των σεισμών, λέει ότι: «Δεν έχει καμία σχέση τι φρονεί ο  τούρκικος  λαός δεν  υπάρχει  λαός  στην  Τουρκία  και  όποιος  το  νομίζει  είναι  αφελέστατος. Την εξωτερική πολιτική την  ασκεί  μια ομάδα 100 στρατηγών και  ναυάρχων». Σε άλλο σημείο χαρακτηρίζει τον Κωνσταντίνο Μητσοτάκη ¨μεγάλο πολιτικό¨, διέπραξε δύο λάθη: Την αποστασία του 1965, μεταπήδησε από το χώρο του Κέντρου στη Δεξιά).Ο Κυβερνητικός εκπρόσωπος Δ. Ρέππας σε δηλώσεις του, αναφερόμενος στην επίθεση που εξαπέλυσε η ΝΔ εναντίον  της κυβέρνησης για το θέμα του «Ολυμπιακού Βιντεολόττο», λέει ότι: «Η ΝΔ ανευθυνολογεί και σκανδαλολογεί. Λέει ακόμη ότι: «Η ΝΔ διέπραξε ¨γκάφα ολκής¨ και την κάλεσε να καταφύγει στη δικαιοσύνη αν διαθέτει στοιχεία για παρανομίες».Ο Υπ. Εξωτερικών Γ. Παπανδρέου έχει στο Λονδίνο συνάντηση-συνομιλία με τον Βρετανό ομόλογο του Ρ. Κουκ (στόχος του ΓΑΠ είναι να τονίσει στους εταίρους μας στην Ε.Ε. ότι η τυχόν συναίνεση της Ελλάδος στην αναγνώριση της Τουρκίας ως υποψήφιας  θα συνοδεύεται από δεσμεύσεις για την ενταξιακή πορεία της Κύπρου. Ο Βρετανός Υπουργός τάσσεται με την άποψη ότι η λύση του πολιτικού προβλήματος της Κύπρου δεν αποτελεί προϋπόθεση για την ένταξη της στην Ε.Ε).   Πτώση κατά 6,21% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 5.429,25 μονάδες.
ΔΕΥΤΕΡΑ  18 ΟΚΤΩΒΡΙΟΥ  1999 ΔιεθνήΑρχίζει η μονομερή αποχώρησης πακιστανικών δυνάμεων από την περιοχή των συνόρων με την Ινδία. Ο αρχηγός του Ινδικού στρατού Β. Πρ. Μαλίκ αναφερόμενος στο γεγονός δηλώνει ότι: «Η μονομερής στρατιωτική αποκλιμάκωση δεν σημαίνει τίποτα το ιδιαίτερο».ο Αμερικανός πρέσβης στο Πακιστάν Γ. Μίλαμ δηλώνει: «Είμαι πεπεισμένος ότι ο στρατηγός Μουσάραφ είναι μετριοπαθής άνδρας  που ενεργεί με βάση πατριωτικά κίνητρα και προκλήθηκε να κάνει αυτό που κάνει». Σε δηλώσεις που κάνει ο εκπρόσωπος του αμερικανικού Υπ. Εξ Τζ. Ρούμπιν, αναφερόμενος στον Π. Μουσάραφ λέει: «Είμαστε απογοητευμένοι γιατί δεν έδωσε ένα χρονοδιάγραμμα για μια ταχεία αποκατάσταση μιας συνταγματικής, πολιτικής και  δημοκρατικής  κυβέρνησης,  τον  καλούμε  να το  κάνει  τώρα».Η ρωσική αεροπορία και το ρωσικό πυροβολικό συνεχίζουν να βομβαρδίζουν στόχους στα περίχωρα του Γκρόζνι(πρωτεύουσα της Τσετσενίας).Ο Χ. Σολάνα (πρώην  γ.γ. του ΝΑΤΟ)αναλαμβάνει τα καθήκοντα του επικεφαλής της Κοινής Εξωτερικής Πολιτικής και Πολιτικής Άμυνας  της Ε.Ε.
ΤΡΙΤΗ  19 ΟΚΤΩΒΡΙΟΥ  1999                                   Με αφορμή τις έντονες επικρίσεις που διατυπώνει κατά καιρούς ο πρώην υπουργός Εξωτερικών Θ. Πάγκαλος(ΠΑΣΟΚ)  εναντίον του διαδόχου του Υπ. Εξωτερικών Γιώργου Παπανδρέου, ο Κυβερνητικός Εκπρόσωπος τύπου Δ. Ρέππας δηλώνει, μεταξύ άλλων:  «Ο Γιώργος Παπανδρέου  ασκεί πολιτική με βάσει τις αποφάσεις των κυβερνητικών οργάνων και την ασκεί με ιδιαίτερη επιτυχία». Συνεχίζοντας λέει ότι:  «Οι αιτιάσεις του Θ. Πάγκαλου δεν  είναι  δικαιολογημένες» («ασφαλώς  δεν  βοηθούν  την  κυβέρνηση τέτοιες  θέσεις»).Ο πρόεδρος του ΔΗΚΚΙ Δ. Τσοβόλας, αναφερόμενος στις επικρίσεις που διατύπωσε εναντίον του το ηγετικό στέλεχος του ΠΑΣΟΚ Θ. Πάγκαλος δηλώνει: «Δεν θα κατεβάσω την ποιότητα της συζήτησης σε παγκαλικό επίπεδο. Τον παραδίδω στη χλεύη αλλά και στην περιφρόνηση του λαού και περισσότερο των ΠΑΣΟΚτζήδων που έχουν μνήμη και κρίση»(ο Θ. Πάγκαλος δήλωσε ότι ο Δ. Τσοβόλας είναι ανίκανος ως πρόεδρος κόμματος και ήταν ανίκανός ως υπουργός κυβερνήσεων του ΠΑΣΟΚ).Ο Υπ. Δικαιοσύνης Ευάγγελος Γιαννόπουλος, αναφερόμενος στο θέμα του «Ολυμπιακού Βιντεολόττο», δηλώνει: «Το ¨Ολυμπιακό Βιντεολόττο λειτουργεί σε 72 χώρες στον κόσμο και έχει θεσπιστεί για τους Ολυμπιακούς Αγώνες. Όσοι μιλούν για κουλοχέρηδες είναι μασκαράδες». Λέει ακόμη: «όποιος είναι άντρας να μου κάνει μια αναφορά με συγκεκριμένα στοιχεία και  εγώ  ως  Υπουργός  Δικαιοδύνης  θα  ασκήσω ποινική  δίωξη αμέσως».Ο Κυβερνητικός  Εκπρόσωπος  Δ. Ρέππα, με αφορμή την επίθεση που εξαπέλυσε η ΝΔ εναντίον της κυβέρνησης για το θέμα του «Ολυμπιακού Βιντεολόττο», λέει ότι: «Ο ανένδοτός που κήρυξε από το γραφείο του ο κ. Καραμανλής είναι ανέκδοτος πλέον». Συνεχίζοντας λέει ότι: «Η σκανδαλολογία και η ακραία πόλωση, την οποία προωθούν, υπονομεύουν την πορεία της χώρας. Η ΝΔ είναι ένα τμήμα μια εποχής που έχει φύγει. Η ηγεσία της την έχει μετατρέψει σε ένα κόμμα φθαρμένο και προς απόσυρση από την πολιτική ζωή της χώρας». Ο εκπρόσωπος Τύπου της ΝΔ Α. Σπηλιωτόπουλος απαντώντας στις αιτιάσεις του Κυβερνητικού Εκπροσώπου δηλώνει ότι: «Θα επιβιώσουν πολιτικά οι αρχές και οι αξίες που εκφράζει η ΝΔ και όχι το φθαρμένο καθεστώς της κυβέρνησης του τζόγου».Υπό την προεδρία του Κ. Καραμανλή συνέρχεται η Κοινοβουλευτική Ομάδα της ΝΔ. Ο Κ. Καραμανλής μιλώντας στους συνέδρους επικρίνει έντονα την κυβέρνηση για το θέμα του «Ολυμπιακού Βιντεολόττο».  Λέει ότι: «51 χιλιάδες κουλοχέρηδες θα διασπαρθούν σε όλη την επικράτεια». Συνεχίζοντας λέει: «Μιλάμε για 3,5 τρισεκατομμύρια δραχμές καθαρό κέρδος στα επόμενα 14 χρόνια. Για 3,5 τρις., κυρίες και κύριοι συνάδελφοι, και λέω το νούμερο αυτό γιατί είναι βέβαιο ότι καμία και κανένας από όλους μας δεν μπορεί εύκολα να συλλάβει το μέγεθος».Ο Υφυπουργός παρά τω πρωθυπουργό Γ. Πασχαλίδης ανακοινώνει ότι αποφασίστηκε η χορήγηση και στους κληρικούς  του  πριμ  παραγωγικότητας.
ΤΡΙΤΗ  19 ΟΚΤΩΒΡΙΟΥ  1999 διεθνή Θόρυβο προκαλεί στην Τουρκία η νυχτερινή επίσκεψη (18/10) αστυνομικών αλλά και του ιδίου του εισαγγελέα του Δικαστηρίου Κρατικής Ασφάλειας Ν. Μ. Γιουσκέλ στο σπίτι  της βουλευτού του ισλαμικού ¨Κόμματος της Αρετής¨ Μέρβε Καβακσί προκειμένου να της πάρουν κατάθεση (η Καβακσί είχε εμφανισθεί στη βουλή με μαντίλα στο κεφάλι παρά την απαγόρευση – η τουρκική εθνοσυνέλευση της αφαίρεσε τη βουλευτική ιδιότητα – Η Καβακσί προσέφυγε στα δικαστήρια – το θέμα της εκκρεμεί). Με αφορμή το ανωτέρω γεγονός ο Τούρκος πρωθυπουργός Μπ. Ετσεβίτ δηλώνει: «Είναι απαράδεκτο να γίνεται προσπάθεια σύλληψης μιας κυρίας αργά το βράδυ και να πρωτοστατεί στην προσπάθεια αυτή ο εισαγγελέας». Σε δηλώσεις που κάνει για το ίδιο θέμα ο πρόεδρος της Τουρκίας Σ. Ντεμιρέλ  λέει: «η Τουρκία είναι κράτος δικαίου» και οι δικαστές πρέπει να είναι  πιο προσεκτικοί.
ΤΕΤΑΡΤΗ  20 ΟΚΤΩΒΡΙΟΥ 1999Ο πρωθυπουργός Κ. Σημίτης αποφασίζει να μην προχωρήσει η εφαρμογή του «Ολυμπιακού Βιντεολόττο». Σε δήλωσή του αναφέρει και τα εξής: «Δεν πρόκειται να αφήσουμε τη Νέα Δημοκρατία να δηλητηριάζει τη δημόσια ζωή, να συσκοτίζει τα πραγματικά προβλήματα και να υποβαθμίζει τα επιτεύγματα του τόπου εμφανίζοντας την Ελλάδα ως χώρα του τζόγου και των κουλοχέρηδων. Η χώρα δεν θα κινείται στο ρυθμό που θέλει η Νέα Δημοκρατία για τους δικούς της μικροκομματικούς λόγους, αλλά στο ρυθμό των εθνικών συμφερόντων στην πορεία προς τον 21ο αιώνα. Για το λόγο αυτό η κυβέρνηση αποφάσισε να στερήσει από τη Νέα Δημοκρατία κάθε πρόσχημα για την παραπλάνηση του ελληνικού λαού. Το ¨Ολυμπιακό Βιντεολόττο¨ δεν θα προχωρήσει. Άλλωστε ως τμήμα της Ολυμπιακής προετοιμασίας έχει νόημα μόνο όταν υπάρχει κλίμα σοβαρότητας, υπευθυνότητας και συναίνεσης. Και όχι κλίμα μικροπολιτικής δημαγωγίας. Η κυβέρνηση θα διασφαλίσει όλους τους πόρους που είναι αναγκαίοι για την Ολυμπιακή προετοιμασία και τα έργα πολιτιστικής και αθλητικής υποδομής σύμφωνα με τις δεσμεύσεις που έχει αναλάβει η χώρα διεθνώς». Με αφορμή την ανωτέρω δήλωση του πρωθυπουργού Κ. Σημίτη, ο πρόεδρος της ΝΔ Κ. Καραμανλής δηλώνει στη βουλή: «Σήμερα πετύχαμε μια μεγάλη νίκη. Είναι η πρώτη μεγάλη νίκη στον αγώνα κατά της αδιαφάνειας και της διαφθοράς». Λέει ακόμη: «Έπρεπε να βάλουμε εμείς τόσο πολύ τις φωνές για να  το πάρει  πίσω».  Ο εκπρόσωπος Τύπου της ΝΔ Α. Σπηλιωτόπουλος, με αφορμή την απόφαση του πρωθυπουργού να μην προχωρήσει η υπόθεση του «Ολυμπιακού Βιντεολόττο», δηλώνει μεταξύ άλλων ότι: «Όταν συγκρούονται οι δυνάμεις της διαφθοράς και οι δυνάμεις των ολίγων με τους πολίτες αυτής της χώρας, οι νικητές είναι οι πολίτες και κυρίως οι νέοι»(λέει ότι: «Αυτό ήταν μόνο η αρχή»).Ο Υπ. Εξωτερικών  Γ. Παπανδρέου  έχει στη Ρώμη συνάντηση-συνομιλία με τον Ιταλό ομόλογο  του Λ. Ντίνι.  Οι δύο υπουργοί συζητούν μεταξύ των άλλων και το θέμα της αναγνώρισης της Τουρκίας ως υποψήφιας για ένταξη στην Ε.Ε.  Σε ανακοίνωση του Ιταλικού υπουργείου Εξωτερικών αναφέρεται ότι η Ιταλική κυβέρνηση θεωρεί αναγκαία την κατάληξη σε μια φόρμουλα «που θα προσδέσει την Τουρκία με την Ε.Ε.». Στην ανακοίνωση αναφέρεται ότι η ιταλική κυβέρνηση θεωρεί αναγκαία και «την προσαρμογή και εναρμόνιση των κανόνων συμπεριφοράς της Τουρκίας με εκείνους της Ε.Ε.». Ο Υπ. Εξωτερικών  Γ. Παπανδρέου έχει στη Ρώμη συνάντηση με τον Ιταλό ομόλογό του Λ. Ντίνι. Οι δύο υπουργοί συζήτησαν μεταξύ άλλων και το θέμα της αναγνώρισης της Τουρκίας ως υποψήφιας για ένταξη στην Ε.Ε. Σε ανακοίνωση του ιταλικού Υπ. Εξωτερικών αναφέρει ότι η ιταλική κυβέρνηση «θεωρεί αναγκαία την κατάληξη σε μια φόρμουλα που θα προσδέσει την Τουρκία με την Ε.Ε.». Στην ίδια ανακοίνωση αναφέρει ότι η ιταλική κυβέρνηση θεωρεί αναγκαία και «την προσαρμογή και εναρμόνιση των κανόνων συμπεριφοράς της Τουρκίας με  εκείνους  της Ε.Ε.».Ο πρόεδρος  του Συνασπισμού Ν. Κωνσταντόπουλος αναφερόμενος στα ελληνοτουρκικά: «Χρέος του πολιτικού κόσμου και στις δύο χώρες είναι  να  εναρμονιστούν  οι κυβερνήσεις με τα αισθήματα των λαών τους και να εργαστούν με στόχο να καλυτερεύσει η κοινή πραγματικότητα  της γειτονίας, ώστε να ανοίξει ο δρόμος της συνεννόησης και της φιλίας, πάντα με τη ρήτρα της αμοιβαίας ασφάλειας και του αμοιβαίου σεβασμού των διεθνών κανόνων για την ειρηνική συνύπαρξη  των  λαών». Το Διεθνές Συμβούλιο των «Γιατρών Χωρίς Σύνορα» διαγράφει από τις τάξεις του το ελληνικό τμήμα Οργάνωσης «για τις θέσεις που πήρε κατά τη διάρκεια της σύγκρουσης στο Κοσσυφοπέδιο» (Οι  Έλληνες ήθελαν να βοηθήσουν και τους Σέρβους, ενώ το Κεντρικό Συμβούλιο ήθελε να βοηθηθούν αποκλειστικά οι Κοσοβάροι).Αύξηση κατά 5,78% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 5.7704,26 μονάδες.
ΤΕΤΑΡΤΗ  20 ΟΚΤΩΒΡΙΟΥ  1999 ΔιεθνήΗ εθνοσυνέλευση της Ινδονησία εκλέγει ως πρόεδρο της χώρας τον 59χρονο μουσουλμάνο και σχεδόν τυφλό Αμντουραχμάν Ουαχίντ(ο Ουαχίντ συγκεντρώνει 373 ψήφους, ενώ ο αντίπαλος της Μεγκαουάτι Σουκαρνοπούτρι συγκεντρώνει  313, μετά  την εκλογή οι οπαδοί της  Σουκαρνοπούτρι  προκαλούν  βίαια  επεισόδια).Γράφεται ότι ο Αμερικανός αξιωματούχος Α. Μόουζες,  παρά τις τρείς συναντήσεις-συνομιλίες που είχε στα κατεχόμενα κυπριακά εδάφη με τον Τουρκοκύπριο ηγέτη Ρ.  Ντενκτάς, δεν κατάφερε να πείσει το συνομιλητή του να  προσέλθει σε συνομιλίες (στόχος η επίλυση του Κυπριακού – ο Μόουζες είχε και δύο συναντήσεις με τον πρόεδρο της Κύπρου Γλ. Κληρίδη). Σε δήλωση που κάνει ο Ρ. Ντενκτάς αναφέρει: «για να υπάρξει λύση στο Κυπριακό πρέπει οι Ελληνοκύπριοι να δουν τις  πραγματικότητες» (Οι Τουρκοκύπριοι δεν θα δεχθούν να κυβερνηθούν από τους Ελληνοκύπριους).
ΠΕΜΠΤΗ 21 ΟΚΤΩΒΡΙΟΥ  1999                         Αρχίζει στην Άγκυρα ο νέος γύρος (είναι ο 3ος) του ελληνοτουρκικού διαλόγου για θέματα «χαμηλής  πολιτικής» ( σε επίπεδο πρεσβευτών  και εκπροσώπων υπουργείων – οι συνομιλίες  θα συνεχιστούν και αύριο – συζητούνται θέματα που αφορούν την καταπολέμηση του οργανωμένου εγκλήματος, τη λαθρομετανάστευση, τα ναρκωτικά και θέματα που αφορούν την «τρομοκρατία» - Θα ακολουθήσουν και άλλες συνομιλίες στην Αθήνα στις 25-26 του τρέχοντος μηνός).Ο εκπρόσωπος  Τύπου της ΝΔ Α. Σπηλιωτόπουλος σε δηλώσεις του αναφερόμενος στο θέμα της «οπισθοχώρησης» που έκανε ο πρωθυπουργός Κ. Σημίτης στο «Ολυμπιακό Βιντεολόττο» λέει ότι: «Ο Κ. Σημίτης σε μια κρίσιμη αναμέτρηση έδωσε πρώτος το σύνθημα ¨ο σώζων εαυτόν σωθήτω¨»(η βουλευτής της ΝΔ Ντόρα Μπακογιάννη σε δηλώσεις της αναφέρει ότι, αν ήταν υπουργός και πάθαινε το «ρεζιλίκι» που έπαθαν χθες ορισμένοι, θα είχε την ευθιξία να παραιτηθεί). Το ηγετικό στέλεχος του ΠΑΣΟΚ Α. Πεπονής, αναφερόμενος στην απόφαση του πρωθυπουργού Κ. Σημίτη να μην ¨προχωρήσει¨ το «Ολυμπιακό Βιντεολόττο», δηλώνει: «Η απόφαση του πρωθυπουργού για απόσυρση ήταν σωστή και γενναία, η αιτιολόγησή της όμως, η εξήγηση που δόθηκε ήταν δειλή». Συνεχίζοντας λέει ότι: «Ο πρωθυπουργός θα έπρεπε  να αναγνωρίσει ότι τυχόν εφαρμογή του Βιντεολόττο θα επέτεινε τη νοσηρότητα στην κοινωνία. Αντί αυτού ο πρωθυπουργός αναζήτησε άλλη αιτιολογία που εντάσσεται στον κομματικό ανταγωνισμό».Η γ.γ. του ΚΚΕ Αλέκα Παπαρήγα χαρακτηρίζει: «¨θέατρο¨ τη διαμάχη ΝΔ-ΠΑΣΟΚ για το Βιντεολόττο». Για το ίδιο θέμα ο πρόεδρος του Συνασπισμού Ν. Κωνσταντόπουλος δηλώνει ότι: «Ο πρωθυπουργός στην υπόθεση του Βιντεολόττο έκανε άτακτη υποχώρηση».
ΠΕΜΠΤΗ 21 ΟΚΤΩΒΡΙΟΥ  1999 διεθνήΣε δηλώσεις που κάνει στα Τίρανα ο Ιταλός πρωθυπουργός Μ. Ντ’ Αλέμα λέει ότι: «Η Ιταλία θα υποστηρίξει την οικονομική  ανάπτυξη  της  Αλβανίας».Στην Ινδονησία η δημοφιλής ηγέτης της αντιπολίτευσης Μεγκαουάτι  Σουκαρνοπούτρι εκλέγεται αντιπρόεδρος της χώρας(υπερισχύει του μουσουλμάνου αντιπάλου της Χ. Χαζ με 396 έναντι 284 ψήφους. Η Σουκαρνοπούτρι είναι θυγατέρα του πρώτου προέδρου της Ινδονησίας Σουκάρνο.Στην Άγκυρα από έκρηξη βόμβας χάνει τη ζωή του ο γνωστός Τούρκος καθηγητής, δημοσιογράφος και πρώην Υπ Πολιτισμού Α. Κισλαλί – Ο Κισλαλί είχε αντιπαρατεθεί πολλές φορές με το χώρο του πολιτικού ισλάμ και με το χώρο του Εργατικού Κόμματος του Κουρδιστάν –ΡΚΚ). Με αφορμή τη δολοφονία του Α. Κισλαλί ο Τούρκος πρωθυπουργός Μπ. Ετσεβίτ δηλώνει: «Αυτοί που θέλουν να δημιουργήσουν χάος με επιθέσεις εναντίον σημαντικών διανοουμένων της χώρας, δεν θα καταφέρουν να πετύχουν ποτέ το στόχο τους».Η κατάσταση στην ρωσο-τσετσενική διένεξη είναι συγκεχυμένη. Το ρωσικό υπουργείο Άμυνας ισχυρίζεται ότι δεν έγινε βομβαρδισμός εναντίον του Γκρόζνι(πρωτεύουσα της Τσετσενίας). Οι Τσετσένοι ισχυρίζονται ότι είχαν νεκρούς από τον  βομβαρδισμό εναντίον  της πρωτεύουσας του Γκρόζνι.
ΠΑΡΑΣΚΕΥΗ  22 ΟΚΤΩΒΡΙΟΥ  1999Υπό την προεδρεία του πρωθυπουργού Κ. Σημίτη συνέρχεται η Κυβερνητική Επιτροπή (γράφεται ότι στη διάρκεια της συνεδρίασης καθορίστηκε  η  πορεία  που θα ακολουθήσει η  κυβέρνηση  στο θέμα του χαρακτηρισμού της Τουρκίας ως υποψήφια για ένταξη  στην Ε.Ε.) είναι όρος εκ των ων  ουκ  άνευ  για την διεύρυνση της Ε.Ε.». Σε άλλο σημείο της  δήλωσης αναφέρει ότι οι προϋπόθεση για την αναβάθμιση των ευρωτουρκικών σχέσεων  είναι η ύπαρξη συνθηκών ¨καλής γειτονίας¨». Ολοκληρώνεται στην Άγκυρα σε θετικό κλίμα, όπως αναγράφεται, οι ελληνοτουρκικές συνομιλίες που άρχισαν  χθες (α’ μέρος του τρίτου γύρου).Η βουλή με ψήφους 141 έναντι 93 απορρίπτει την πρόταση της αντιπολίτευσης για την σύσταση Εξεταστικής Επιτροπής με σκοπό την έρευνα της υπόθεσης της πτήσης ( προς Βουκουρέστι) του πρωθυπουργικού «Φάλκον» (είχε συνέπεια των θάνατο του αναπληρωτή υπουργού Εξωτερικών Γ. Κρανιδιώτη).Πτώση κατά 1,24% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί  στις  5.600,15 μονάδες. ΠΑΡΑΣΚΕΥΗ  22 ΟΚΤΩΒΡΙΟΥ  1999 διεθνήΣυλλαμβάνεται στο Γκστάαντ της Ελβετίας ο Μόρις Παπόν(89 ετών) που έχει καταδικασθεί από τα γαλλικά δικαστήρια σε κάθειρξη 10 ετών για «συνενοχή σε εγκλήματα κατά της ανθρωπότητας»(ήταν νομάρχης του Μπορντό στη διάρκεια της κατοχής – Β’ Παγκόσμιο Πόλεμο).Συνεχίζεται στην  Τουρκία  ο  θόρυβος  από τη δολοφονία  του  πρώην υπουργού και  διανοούμενου  Α. Κισλαλί.Γράφεται ότι δυνάμεις πιστές στον πρόεδρο της Συρίας Χ. Άσαντ, ύστερα από πολυήμερες αιματηρές συγκρούσεις, διέλυσαν τον ιδιωτικό στρατό που είχε δημιουργήσει ο αδελφός του προέδρου Χ. Άσαντ, Ρ. Άσαντ.Η κατάσταση στην ρωσο-τσετσενική διένεξη εξακολουθεί να είναι συγκεχυμένη. Οι Ρώσοι αξιωματούχοι ισχυρίζονται ότι δεν έγινε βομβαρδισμός του Γκρόζνι αλλά μια ειδική επιχείρηση των ρωσικών δυνάμεων. Οι Τσετσένοι ισχυρίζονται ότι το κέντρο του Γκρόζνι δέχθηκε επίθεση με πυραύλους, με αποτέλεσμα να χάσουν την Ζωή τους πάνω από  100 Τσετσένοι και να τραυματιστούν πολύ περισσότεροι.
ΣΑΒΒΑΤΟ  23 ΟΚΤΩΒΡΙΟΥ  1999    Ο Υπ. ΠΕΧΩΔΕ Κ. Λαλιώτης σε συνέντευξή του στην εφημερίδα «Επενδυτής», λέει μεταξύ άλλων ότι: «Η Νέα Δημοκρατία είχε ανέκαθεν αιμομικτικές σχέσεις με τα διαπλεκόμενα»(χαρακτηρίζει τον αρχηγό της ΝΔ Κ. Καραμανλή ως «αρχηγό με ημερομηνία λήξης».Σε δηλώσεις που κάνει στη Θεσσαλονίκη ο πρόεδρος του Συνασπισμού Ν. Κωνσταντόπουλος κατηγορεί την κυβέρνηση ότι ακολουθεί «συντηρητικές επιλογές που ανάγουν το ΠΑΣΟΚ σε νεοφιλελεύθερο κόμμα». Σε άλλο σημείο: «Ο Συνασπισμός είναι εναντία στην κομματική αυτοδυναμία, αλλά παράλληλα συντείνει και στην καθιέρωση ενός προοδευτικού πολιτικού σκηνικού». ΣΑΒΒΑΤΟ  23 ΟΚΤΩΒΡΙΟΥ  ΔιεθνήΤο κακουργιοδικείο του Παλέρμο αθωώνει, «ελλείψει επαρκών στοιχείων», τον επί επτά φορές πρωθυπουργό της Ιταλίας Τζ. Αντρεότι από την κατηγορία της συνεργασίας με τη σικελική μαφία. Μετά την ανακοίνωση της απόφασης ο Τζ. Αντρεότι δηλώνει: «Προσωπικά εγνώριζα ότι ήταν ανυπόστατες οι κατηγορίες, σήμερα η ατμόσφαιρα είναι καλύτερη παρά πριν ένα χρόνο»(το Σεπτέμβριο ο Αντρεότι είχε αθωωθεί από την κατηγορία της ηθικής αυτουργίας στη δολοφονία του δημοσιογράφου Μ. Πεκορέλι).Ο Υπ. Εξωτερικών  της Ινδίας Α. Πάνια απορρίπτοντας την πρόταση του Πακιστάν για διάλογο εφ’ όλης της ύλης με την Ινδία, σε συνέντευξη του που δημοσιεύεται στην εφημερίδα «Asia Age» δηλώνει: «Γιατί να συνομιλούμε; Πρέπει να δούμε με ποιον έχουμε να κάνουμε ως συνομιλητή, πως περιβλήθηκε εξουσίας. Δεν είναι πραξικόπημα κάποιου που έχει την εξουσία, την πολιτική ή την στρατιωτική. Είναι πραξικόπημα ενός αποτεθέντος. Που είναι ο νόμος;Οι ισχυρισμοί στρατιωτικών  αξιωματούχων των δυνάμεων της Τσετσενίας ότι κατέρριψαν δύο ρωσικά μαχητικά αεροπλάνα διαψεύδεται από αξιωματούχους της ρωσικής αεροπορίας.
ΚΥΡΙΑΚΗ  24 ΟΚΤΩΒΡΙΟΥ  1999Η βουλευτής του Συνασπισμού Μαρία Δαμανάκη σε δηλώσεις της στο ραδιοφωνικό σταθμό «Φλάς» λέει και τα εξής: «Ο συνασπισμός βρίσκεται σε προεκλογική  δυσκολία και είναι φυσικό να αναπτύσσονται και από τα μέλη του και από τους φίλους του αμυντικά αντανακλαστικά που λένε το εξής απλό με το οποίο εγώ συμφωνώ, ότι: Είστε λίγους μήνες πριν από τις εκλογές, επιτέλους είναι ανάγκη να εργαστείτε όλοι ώστε αυτό το κόμμα να επιβιώσει εκλογικά και να έχει ένα καλό εκλογικό αποτέλεσμα. Όταν σε   3-4 μήνες ενδεχομένως έχουμε εκλογές, πρέπει να σκεφτούμε σοβαρά αν θέλουμε ένα συνέδριο το οποίο σε όλα τα κόμματα δημιουργεί εσωστρέφεια και αντιπαράθεση». Ο πρόεδρος του Συνασπισμού Ν. Κωνσταντόπουλος επισκέπτεται το Οικουμενικό Πατριαρχείο Κωνσταντινουπόλεως. Επισκέπτεται  επίσης  σεισμοπαθείς  στη Γιαλόβα και  το Γκιολτζούκ.ΚΥΡΙΑΚΗ  24 ΟΚΤΩΒΡΙΟΥ  1999 ΔιεθνήΟ Τούρκος πρωθυπουργός Μ. Ετσεβίτ σε συνέντευξη του στο αμερικανικό περιοδικό «Νιουσγουικ», αναφερόμενος στα ελληνοτουρκικά  λέει: «Ο σεισμός στην Τουρκία είχε θετικές επιπτώσεις στο διάλογο που ήδη έχει αρχίσει μεταξύ των δύο υπουργών εξωτερικών. Δεν είναι ρεαλιστικό να περιμένει κανείς ότι θα αντιμετωπιστούν αμέσως τα βασικά θέματα – το Αιγαίο, η υφαλοκρηπίδα, τα χωρικά ύδατα. Ο διάλογος θα πρέπει να είναι σχετικός με οικονομικά και πολιτιστικά θέματα». Σε άλλο σημείο, αναφερόμενος στο Κυπριακό: «Δεν πιστεύουμε ότι υπάρχει σοβαρό πρόβλημα στην Κύπρο. Πριν από την τουρκική ενέργεια το 1974, υπήρχε συνεχής σύγκρουση στο νησί – η γενοκτονία κατά των Τούρκων, η εσωτερικές έριδες μεταξύ των Ελλήνων. Από τότε υπάρχει συνεχής ειρήνη». Σε άλλο σημείο: «Το γεγονός ότι στο νησί υπάρχουν δύο τελείως ανεξάρτητα κράτη πρέπει να αναγνωριστεί.  Μπορεί να μην υπάρξει διπλωματική αναγνώριση, αλλά θα πρέπει να αναγνωριστεί ότι υπάρχουν δύο διαφορετικές αυτόνομες κοινότητες».Στην κηδεία (23/10) του δολοφονηθέντος Τούρκου δημοσιογράφου και πρώην υπουργού Α. Κισλαλί παραβρίσκεται ολόκληρη σχεδόν η στρατιωτική ηγεσία της Τουρκίας και χιλιάδες ένστολοι αξιωματικοί (κατά την άφιξη του προέδρου Σ. Ντεμιρέλ και του πρωθυπουργού Μπ. Ετσεβίτ πολλοί από τους παρευρισκόμενους στην κηδεία φωνάζουν: «Οι δολοφόνοι βρίσκονται στο κοινοβούλιο» -  αναφέρονται στο ισλαμικό ¨Κόμμα της Αρετής¨).
ΔΕΥΤΕΡΑ 25 ΟΚΤΩΒΡΙΟΥ  1999 Ο πρωθυπουργός Κ. Σημίτης έχει συνάντηση με τον γραμματέα της Κ.Ε. του ΠΑΣΟΚ Κ. Σκανδαλίδη. Σε δηλώσεις που κάνει ο Κ. Σκανδαλίδης κατά την έξοδό του από το Μέγαρο Μαξίμου αναφερόμενος στα περί «Νέων σκανδάλων» που προτίθεται να φέρει στα φώς η ΝΔ, λέει: «Συνεχίζεται η οπερετική προσπάθεια της αξιωματικής αντιπολίτευσης να βγει στο φώς των πολιτικών πρωτοβουλιών με μια κίνηση προς το παρελθόν. Η ιστορία μόνο σαν φάρσα επαναλαμβάνεται. Δεν γίνονται ανένδοτοι χωρίς ιδέες και οράματα και με ανθρώπους που ουσιαστικά έχτισαν αυτό το κράτος. Εάν η ΝΔ πάει έτσι μέχρι  τις εκλογές, θα  μας διευκολύνει».Φθάνει  στη Θεσσαλονίκη  ο Πρόεδρος της Δημοκρατίας Κ. Στεφανόπουλος προκειμένου να παραστεί στις εκδηλώσεις για την επέτειο της απελευθέρωσης της Πόλης από τους Τούρκους και τις εκδηλώσεις για την επέτειο της 28ης Οκτωβρίου 1940. Σε δηλώσεις που κάνει αναφέρει και τα εξής: «Βρίσκω τόσο ομαλή την πολιτική ζωή της χώρας και τόσο σύμφωνη με το Σύνταγμα και τους νόμους που δεν αισθάνομαι να κάνω καμία παραίνεση προς κανένα. Τόσο η κυβέρνηση όσο και τα κόμματα της αντιπολίτευσης λειτουργούν από απόψεως συνταγματικής και πολιτικής κατά τον καλύτερο τρόπο τον οποίο έχει γνωρίσει η Ελλάδα σε αυτά τα 170 χρόνια ελεύθερης ζωής. Πρέπει να αισθανόμαστε και δικαιούμαστε να αισθανόμαστε αισιόδοξα γιατί έχουμε τις δυνατότητες να πετύχουμε την  ποθητή ευημερία, καθώς  και  την  εξασφάλιση  της  ειρήνης  στην  περιοχή  μας».Σε δηλώσεις που κάνει στην Άγκυρα ο πρόεδρος του Συνασπισμού Ν. Κωνσταντόπουλος: «Ο Συνασπισμός θέλει να μπορέσει να πορευθεί η Τουρκία προς την Ευρώπη με τα κριτήρια που ισχύουν για κάθε υποψήφια χώρα». Συνεχίζοντας λέει ότι «στο πλαίσιο της Ε.Ε. είναι αδιανόητο μια χώρα να έχει διεκδικήσεις σε βάρος άλλης, είναι αδιανόητο να μιλάμε για διχοτόμηση της Κύπρου». Ο Υπ. Εξωτερικών  Γ. Παπανδρέου δηλώνει τα κατωτέρω: «Θέλω να διαψεύσω με τον πιο κατηγορηματικά τρόπο την είδηση που μετέδωσε το τηλεοπτικό δίκτυο Τουρκίας CNN Turk, σύμφωνα με την οποία φέρομαι να ανακοίνωσα σήμερα ότι η Ελλάδα θα υποστηρίξει άνευ όρων την υποψηφιότητα της Τουρκίας στην Ε.Ε., στο Ελσίνκι. Πρόκειται για κατασκευασμένη είδηση που δημιουργεί ερωτήματα για τους στόχους και τη σκοπιμότητα που εξυπηρετεί. Η Ελληνική κυβέρνηση έχει επανειλημμένα εκφράσει με σαφήνεια τις θέσεις για το θέμα της υποψηφιότητας της Τουρκίας».Πτώση κατά 0,40% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 5.777,89 μονάδες.
ΔΕΥΤΕΡΑ  25 ΟΚΤΩΒΡΙΟΥ  1999 Διεθνή Ο Βούλγαρος πρωθυπουργός Ι. Κοστόφ έχει στη Σόφια συνάντηση με τον Αλβανό ομόλογο του Π. Μάικο. Οι δύο πρωθυπουργοί συζήτησαν διμερή και διεθνή θέματα. Σε δηλώσεις που κάνει ο Ι. Κοστόφ, λέει μεταξύ άλλων: «Η Βουλγαρία επιθυμεί το πρόβλημα του Κοσσυφοπεδίου να λυθεί χωρίς διόρθωση των συνόρων». Σε άλλο σημείο των δηλώσεων ο Βούλγαρος πρωθυπουργός αναφέρει ότι:  «Η χώρα του υποστηρίζει την ένταξη της ¨ΠΓΔΜ¨  στο ΝΑΤΟ και την Ε.Ε. Σε δηλώσεις που κάνει ο Π. Μάικο αναφέρει ότι: «Η διαίρεση της ¨ΠΓΔΜ¨ ουδέποτε συζητήθηκε στην Αλβανία» (οι δύο πρωθυπουργοί τάσσονται κατά της αλλαγής συνόρων στην περιοχή). Σύμφωνα με ανακοίνωση του υπουργείου Εσωτερικών της Τυνησίας πρόεδρος της χώρας επανεκλέγεται ο Ζ. Μπεν Αλί(συγκέντρωσε το 99,42% των ψήφων).Ο Αλβανός πρωθυπουργός Π. Μάικο ανακοινώνει την απόφαση του να παραιτηθεί από την θέση του(αιτία: «η πίεσης  από τις τελευταίες εξελίξεις στο Σοσιαλιστικό Κόμμα).Αρχίζουν στο Σβέτι Στεφάν (Άγιος Στέφανος) του Μαυροβούνιο Μεταξύ Σέρβων και Μαυροβούνιων με στόχο την διευθέτηση των διαφορών που χωρίζουν τις δύο πλευρές και που μπορεί να οδηγήσουν στην απόσχιση του Μαυροβουνίου από την Γιουγκοσλαβική Ομοσπονδία. Σε δηλώσεις του Μαυροβούνιου πρωθυπουργού Φ.  Βουγιάνοβιτς αναφέρει και τα εξής: «Διαπιστώσαμε ότι υπάρχουν διαφορετικές απόψεις, αλλά υποσχεθήκαμε να καταβάλουμε τη μεγαλύτερη δυνατή προσπάθεια να μείνουν ενωμένες οι Δημοκρατίες της Σερβίας και του Μαυροβουνίου».   Συνεχίζονται οι βομβαρδισμοί της ρώσικης αεροπορίας εναντίον  τσετσενικών στόχων. Επίσης, εντείνονται οι συγκρούσεις γύρω από το Γκρόζνι.Στην Αργεντινή, με καταμετρημένο το 97,2% των ψήφων, νέος πρόεδρος της χώρας εκλέγεται ο υποψήφιος της κεντροαριστερής αντιπολίτευσης Φ. ντε λα Ρουά(συγκεντρώνει το 48,4% των ψήφων. Ο υποψήφιος των Περονιστών Ε. Ντουάλντε  συγκεντρώνει  το 38%  των  ψήφων).Ο Τούρκος πρωθυπουργός Μπ. Ετσεβίτ έχει στην Άγκυρα συνάντηση-συνομιλία με τον Ισραηλινό ομόλογο του Ε. Μπάρακ (οι δύο άνδρες δηλώνουν, μεταξύ άλλων, ότι η συνεργασία μεταξύ των χωρών τους δεν στρέφεται «εναντίον τρίτης χώρας».)
ΤΡΙΤΗ  26 ΟΚΤΩΒΡΙΟΥ  1999Γράφεται ότι ο πρόεδρος της ΝΔ Κ. Καραμανλής, μιλώντας στη Θεσσαλονίκη σε στελέχη του κόμματό του, ανέφερε ότι: «Η ΝΔ θα συνεχίσει ασυμβίβαστη και με μεγαλύτερη ένταση τον αγώνα κατά της διαφθοράς και εναντίον των ¨διαπλεκόμενων συμφερόντων¨ .Σε δηλώσεις που κάνει στη Θεσσαλονίκη ο Υπ. Άμυνας Α. Τσοχατζόπουλος αναφερόμενος στο Κυπριακό: «Δεν μπορούμε να ξεχάσουμε τα αδέλφια μας στην Κύπρο. Και στέλνουμε ένα μήνυμα, ότι δεν αποδεχθούμε καμία λύση που δεν θα διασφαλίζει την επάνοδο των προσφύγων στα σπίτια τους και δεν θα αποκαταστήσει την ελευθερία και την δημοκρατία στην ενιαία ελεύθερη Κυπριακή Δημοκρατία μέλος της Ε.Ε.».Σε δηλώσεις που κάνει ο πρόεδρος του Συνασπισμού Ν. Κωνσταντόπουλος μετά την ολοκλήρωση των επαφών που είχε στην Άγκυρα (συνάντηση με τον πρόεδρο Σ. Ντεμιρέλ  - συναντήσεις με αρχηγούς πολιτικών κόμματων), λέει ότι «Τουρκία και Ελλάδα πρέπει να οικοδομήσουν το κοινό τους μέλλον στο πλαίσιο της Ε.Ε.» Σε άλλο σημείο των δηλώσεων του λέει : «Η Ελλάδα δεν θα πρέπει αν εμποδίσει την ευρωπαϊκή προοπτική της Τουρκίας . Η Τουρκία πρέπει να προσαρμοστεί στις αρχές και τους κανόνες που διέπουν την Ε.Ε.» (Ο Σ. Ντεμιρέλ δηλώνει ότι «η επίλυση των μεταξύ μας διαφορών είναι  δυνατή». Ολοκληρώνεται στην Αθήνα ο τρίτος γύρος του ελληνοτουρκικού διαλόγου. Όπως γράφεται οι δύο πλευρές αντάλλαξαν σχέδια συμφωνιών για θέματα τουρισμού, περιβάλλοντος, πολιτιστικών και μορφωτικών σχέσεων κ.α. (αποφασίστηκε  η  σύσταση  ομάδων  εργασίας).
ΤΡΙΤΗ  26 ΟΚΤΩΒΡΙΟΥ  1999 ΔΙΕΘΝΉΟ Αλβανός  πρωθυπουργός Π. Μάικο υποβάλλει  στον  ΠτΔ  Αλβανίας Ρ. Μεϊντάνι την παραίτηση του, η οποία έγινε δεκτή.Οι ρωσικές δυνάμεις σφίγκουν  τον κλοιό  γύρω από το Γκρόζνι. Οι ρώσικές δυνάμεις ισχυρίζονται ότι έχουν μπει σε χωριά που βρίσκονται στα περίχωρα της τσετσενικής πρωτεύουσας.Ο εκπρόσωπος της Ε.Ε. σε θέματα Εξωτερικής πολιτικής και Ασφάλειας Χ. Σολάνα( πρώην γ.γ. του ΝΑΤΟ ανέλαβε τα καθήκοντα του ως επικεφαλής της Κοινής Εξωτερικής Πολιτικής και πολιτικής Άμυνας της Ε.Ε. 18/10/99) μιλώντας στο Ε. Κοινοβούλιο εκφράζει την ελπίδα ότι: «Μέχρι το τέλος του έτους θα υπάρξει μια κοινή θέση των «15» σχετικά με την Κύπρο και τη Τουρκία. Λέει ακόμα ότι:  «Η κατάσταση στα Βαλκάνια αποτελεί ¨ουσιαστικό θέμα¨ για την  εξωτερική  πολιτική  Ασφαλείας  της  Ε.Ε.»Ο Εισαγγελέας του Ανώτατου Ακυρωτικού Δικαστηρίου της Τουρκίας Β. Σαβάς σε δηλώσεις του αναφέρει, μεταξύ άλλων, ότι: «Το κοινοβούλιο με τη σημερινή του μορφή δεν πρόκειται να λάβει ούτε ένα από τα μέτρα που έχουν ανακοινωθεί για την καταπολέμηση της ισλαμικής οπισθοδρόμησης». (οι δηλώσεις Σαβάς προκαλούν αντιδράσεις).
ΤΕΤΑΡΤΗ 27 ΟΚΤΩΒΡΙΟΥ  1999   Συνέρχονται στη Θεσσαλονίκη οι υπουργοί εξωτερικών των χωρών-μελών του ¨Οργανισμού για την Συνεργασία στον Εύξεινο Πόντο¨(ΟΣΕΠ) (οι σύνεδροι αποφεύγουν  να πάρουν απόφαση για τη διεύρυνση του αριθμού των χωρών-μελών του οργανισμού – εκλέγουν ως  νέο  γ.γ. του  Οργανισμού  τον  Γεωργιανό  Υπ. Εξωτερικών Β. Τσετσελασβίλι).Ο Υπ. Εξωτερικών Γ. Παπανδρέου έχει στη Θεσσαλονίκη, στο περιθώριο της συνόδου  των Υπ. Εξωτερικών του ¨Οργανισμού για τη Συνεργασία στον Εύξεινο Πόντο¨ (ΟΣΕΠ). Έχει επίσης  συνάντηση με τον Τούρκο Υπ. Εξωτερικών Ι. Τζεμ. Οι δύο υπουργοί Εξωτερικών Ελλάδος και Τουρκίας σε δηλώσεις τους «εκφράζουν την ικανοποίηση τους για τα μέχρι τώρα αποτελέσματα του  διεξαγόμενου ελληνοτουρκικού  διαλόγου, για τα λεγόμενα θέματα ¨χαμηλής πολιτικής¨». Πτώση κατά 2,42% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 5.390,37 μονάδες.ΤΕΤΑΡΤΗ 27 ΟΚΤΩΒΡΙΟΥ  1999 διεθνή Συνεχίζονται οι ρωσικοί βομβαρδισμοί της αεροπορίας και η δράση του πυροβολικού εναντίον τσετσενικών στόχων. Οι Ρώσοι ισχυρίζονται ότι βομβαρδίζουν θέσεις ισλαμιστών ανταρτών.Ο πρόεδρος της Λιθουανίας Β. Αντάμκους αποδέχεται την παραίτηση που του υπέβαλε ο πρωθυπουργός της χώρας Ρ. Πάξας.Σύμφωνα με το περιεχόμενο ψηφίσματος που υιοθετεί το Ευρωπαϊκό Κοινοβούλιο το Επιχειρησιακό Κέντρο της Υπηρεσίας για την Ανασυγκρότηση του Κοσσυφοπεδίου θα πρέπει να εδρεύει στην Πρίστινα και να διαθέτει ένα σημαντικό βαθμό αυτονομίας (ο ¨Οργανισμός για την ανασυγκρότηση των Βαλκανίων¨,  εδρεύει στη Θεσσαλονίκη).
ΠΕΜΠΤΗ  28 ΟΚΤΩΜΒΡΙΟΥ  1999Γιορτάζεται σε ολόκληρη τη χώρα η επέτειος της 28ης Οκτωβρίου του 1940. Στη μεγάλη στρατιωτική παρέλαση που πραγματοποιείται στη Θεσσαλονίκη παραβρίσκεται και ο πρόεδρος της Δημοκρατίας Κ. Στεφανόπουλος. Σε δηλώσεις που κάνει, μετά το τέλος της παρέλασης, αναφέρει και τα εξής: « Η 28Η Οκτωβρίου είναι  πάντοτε γεμάτη εθνική συγκίνηση και πατριωτικές αναμνήσεις. Και η μεν συγκινήσεις αφορούν όλους μας, όπως πιστεύω, οι αναμνήσεις είναι προνόμιο δικό μας, των παλαιότερων. Αλλά πρέπει οι νεότεροι να μάθουν όλα όσα αφορούν αυτές τις μεγάλες ημέρες και πιστεύω ότι η υποχρέωση των σχολείων, αλλά και των γονέων, να διδάξουν στα παιδιά ότι ξέρουν. Η εθνική μνήμη πρέπει να έχει συνέχεια για να παραμείνει πάντοτε ζωντανή». Ο πρόεδρος της ΝΔ για την επέτειο της 28ης Οκτωβρίου 1940: « Το μήνυμα της σημερινής  ημέρας είναι εθνική ενότητα και ομοψυχία για να μπορούμε να παίξουμε πρωταγωνιστικό ρόλο στην ευρύτερη περιοχή μας και να μπορούμε να υπερασπιστούμε τα εθνικά μας δίκαια και τα ζωτικά μας συμφέροντα» (δηλώσεις μετά το τέλος κάνει και ο Υπ. Άμυνας Α. Τσοχατζόπουλος).Ο Πρόεδρος της Δημοκρατίας Κ. Στεφανόπουλος εγκαινιάζοντας στη Γέφυρα Θεσσαλονίκης, Μουσείο Βαλκανικών Αγώνων, λέει: «Δεν κάλυψε η υπόλοιπη Ελλάδα τη Μακεδονία. Η Μακεδονία κάλυψε  και καλύπτει την Ελλάδα». Λέει ακόμα ότι: «Η Μακεδονία παραμένει πάντοτε προφυλακή».
ΠΕΜΠΤΗ  28 ΟΚΤΩΒΡΙΟΥ  1999 διεθνή Σε δηλώσεις που κάνει στο τουρκικό πρακτορείο ειδήσεων «Ανατολή» ο Τούρκος Υπουργός Εξωτερικών Ι. Τζεμ , αναφερόμενος στα ελληνοτουρκικά,  λέει ότι: «Η  Τουρκία θα εξακολουθεί να συμβάλλει στο θετικό κλίμα που ήδη υπάρχει μεταξύ της Τουρκίας και της Ελλάδας».  Σε άλλο σημείο των δηλώσεών του αναφέρει ότι:  «Όταν ξεκινήσει μια θετική περίοδο με μια χώρα με τη οποία είχαμε επί χρόνια πολύ αντίθετες προσεγγίσεις, τότε πρέπει να είμαστε επιφυλακτικοί».Ο Αλβανός πρόεδρος Ρ. Μεϊντάνι δίνει στο Ι. Μέτα την εντολή σχηματισμού νέα κυβέρνησης (ο Ι. Μέτα προτάθηκε από το Σοσιαλιστικό Κόμμα και από τα άλλα κόμματα που συμμετέχουν στον κυβερνητικό συνασπισμό – ο Μέτα είναι  30 χρονών και ήταν  πρόεδρος  του  Σοσιαλιστικού  Κόμματος).Το γερμανικό Υπ. Άμυνας με ανακοίνωση του: «Επιβεβαιώνει  τη συνεργασία Γερμανίας-Τουρκίας, ¨όχι για την κατασκευή χημικών¨ αλλά εργαστηρίου ανίχνευσης τους».  Σύμφωνα  με  την  ανακοίνωση: «Το  εργαστήριο αυτό δίνει τη δυνατότητα στην Τουρκία να αμυνθεί σε περίπτωση χρήσης χημικών όπλων και να προστατεύσει τους στρατιώτες και  τους  πολίτες  της».   Ο Γερμανός Υπ. Εξωτερικών Γ. Φίσερ, μιλώντας στο κοινοβούλιο της χώρας του αναφερόμενος στο θέμα των σχέσεων Τουρκίας-Ε.Ε. λέει: «Ο σεβασμός των ανθρωπίνων δικαιωμάτων από την Τουρκία είναι απαραίτητη προϋπόθεση για τη προσέγγισή της με την Ε.Ε. Η Τουρκία πρέπει να τηρήσει τα κριτήρια της Κοπεγχάγης, δηλαδή πολιτική σταθερότητα, οικονομική  σταθερότητα,  οικονομική  ανάπτυξη, σεβασμός των μειονοτήτων».  Ο Γιουγκοσλάβος Υφυπουργός Εξωτερικών Ν. Βούγιοβιτς σε δηλώσεις του αναφέρει ότι: «Οι Δυτικές δυνάμεις, μετά τους ΝΑΤΟϊκούς βομβαρδισμούς, προσπαθούν να βλάψουν τη Γιουγκοσλαβία χρησιμοποιώντας όλα τα μέσα, μεταξύ  των οποίων την εισαγωγή ¨ πλαστού χρήματος¨».
ΠΑΡΑΣΚΕΥΗ  29 ΟΚΤΩΒΡΙΟΥ  1999                Ο Πρόεδρος της Δημοκρατίας Κ. Στεφανόπουλος σε δηλώσεις που κάνει (28/10) κατά τη διάρκεια της τελετής ανακήρυξης του ως επίτιμου δημότη του Δήμου Μακεδνών (Καστοριά) αναφέρει, μεταξύ άλλων ότι: «Διανύουμε την  πλέον  πολιτισμένη  και  δημοκρατική  περίοδο  και  ότι  η  Ελλάδα  αποτελεί  ¨υπόδειγμα¨  για  τα  Βαλκάνια».Ο Υπ. Εξωτερικών Γ. Παπανδρέου έχει στο Βερολίνο συνάντηση με τον Γερμανό Υπ. Εξωτερικών(ομόλογό του) Γ. Φίσερ. Μεταξύ των θεμάτων που συζητούν οι δύο υπουργοί είναι το θέμα της αναγνώρισης της Τουρκίας ως υποψήφιας για ένταξη στην Ε.Ε.  χώρας. Σε δηλώσεις που κάνει ο Γερμανός υπουργός αναφέρει και τα εξής: «Η συζήτηση για υποψηφιότητα της Τουρκίας στην Ε.Ε. έχει οδηγήσει στη βελτίωση των σχέσεων Ελλάδας και Τουρκίας. Η βελτίωση θα βοηθήσει και το θέμα της Κύπρου». «Έχω κάνει ξεκάθαρό στην Τουρκία ότι το να γίνει μέλος της Ε.Ε. σημαίνει και αλληλεγγύη προς τα υπόλοιπα μέλη.  Όταν μια χώρα μέλος της Ε.Ε. έχει κάποιο πρόβλημα, αυτό το πρόβλημα είναι κοινό για όλα τα μέλη». Αύξηση κατά 0,96% σημειώνει ο γενικός δείκτης τιμών των μετοχών  στο χρηματιστήριο Αθηνών, με αποτέλεσμα να διαμορφωθεί στις 5.442,14 μονάδες.ΠΑΡΑΣΚΕΥΗ  29 ΟΚΤΩΒΡΙΟΥ  1999 ΔιεθνήΟ Χ. Σολάνα, Εκπρόσωπος της  Ε.Ε. για θέματα Άμυνας και Εξωτερικής Πολιτικής και ο Κρ. Πάτεν, αρμόδιος για τις Εξωτερικές Υποθέσεις  Επίτροπος  της  Ε.Ε., επισκέπτονται την Πρίστινα. Σε δηλώσεις που κάνει ο Κρ. Πάτεν  αναφέρεται ότι:  «Η Ε.Ε. για το 2000 έχει προγραμματίσει να διαθέσει στο Κοσσυφοπέδιο ποσό 500 εκατομμυρίων δολαρίων (μακροπρόθεσμη βοήθεια ανοικοδόμησης)».Σε δηλώσεις που κάνει στη γαλλική εφημερίδα «Λε Φιγκαρό» ο εκπρόσωπος του ΟΗΕ στα Βαλκάνια Κ. Μπιλντ, αναφερόμενος στον πρόεδρο της Γιουγκοσλαβίας Σλ. Μιλόσεβιτς, λέει: «Πρέπει να συνεχίσουμε να απομονώνουμε τους εγκληματίες πολέμου (υπονοεί Μιλόσεβιτς),  αλλά πρέπει να κάνουμε και χειρονομίες προς τη σερβική κοινωνία  για  να  της  δείξουμε  ότι  είμαστε  έτοιμοι  να  την  βοηθήσουμε». Γράφεται ότι Ισραηλινοί και Παλαιστίνιοι διαπραγματευτές κατέληξαν σε συμφωνία για την έναρξη διαπραγματεύσεων σχετικά με το τελικό καθεστώς των κατεχομένων εδαφών (οι διαπραγματεύσεις θα αρχίσουν 7 Νοέμβριου).
ΣΑΒΒΑΤΟ  30 ΟΚΤΩΒΡΙΟΥ  1999Ο πρωθυπουργός Κ. Σημίτης μιλώντας στη Μεγαλόπολη λέει και τα εξής: «Τις τελευταίες ημέρες επιχειρείται μια μετατόπιση της δημόσιας συζήτησης από τα μεγάλα προβλήματα του λαού μας και της χώρας μας, από τα πρωτεύοντα αυτά που πρέπει να μας απασχολούν όλους, στα δευτερεύοντα. Θέλουν κάποιοι να πάμε από την πολιτική στην παραπολιτική, από τα θέματα τα οποία πρέπει να συζητάμε και να προβληματιζόμαστε στη σκανδαλολογία. Αυτή η πρακτική, την οποία επιδιώκει η αξιωματική αντιπολίτευση, συσκοτίζει τα προβλήματα του τόπου. Δηλητηριάζει την πολιτική ζωή και υποβαθμίζει τα επιτεύγματα του τόπου και του ελληνικού λαού».Ολοκληρώνονται στο Βερολίνο οι συνομιλίες του Υπ .Εξωτερικών Γ. Παπανδρέου με τον Γερμανό ομόλογό του Γ. Φίσερ. Σε δηλώσεις που κάνει ο ΓΑΠ λέει: «Για το θέμα των ευρωτουρκικών σχέσεων αλλά και της ενταξιακής πορείας της Κύπρου συμφωνήσαμε να δουλέψουμε στενά τα δύο υπουργεία μέχρι  το Ελσίνκι  για να διαμορφώσουμε, όσο γίνεται, μια κοινή προσέγγιση ώστε στο Ελσίνκι  να υπάρξει ένα αποτέλεσμα κοινώς αποδεκτό».  Ο πρόεδρος της ΝΔ Κ. Καραμανλής, μιλώντας στη Χίο, λέει μεταξύ των άλλων: «Πιστεύουμε στο ήπιο κλίμα, πιστεύουμε στο διάλογο μεταξύ των πολιτικών κομμάτων, αλλά με τη διαφθορά έχουμε μετωπική σύγκρουση. Θα φθάσουμε στα άκρα, και  θέλω να πιστεύω ότι υπάρχουν  καθαρές φωνές και μέσα στον κυβερνητικό χώρο. Να σταθούν δίπλα μας σε αυτόν τον αγώνα.  Αφού  δεν τον κάνουν μόνοι τους, θα τον κάνουμε εμείς, αλλά θέλουμε όλους τους καθαρούς Έλληνες δίπλα μας» (κατηγορεί την κυβέρνηση για «ακατάσχετη παροχολογία»).
ΣΑΒΒΑΤΟ  30 ΟΚΤΩΒΡΙΟΥ  1999 ΔιεθνήΟ Αλβανός εντολοδόχος πρωθυπουργός Ι. Μέτα ανακοινώνει τη σύνθεση της κυβέρνησης του (την ενέκρινε ο πρόεδρος  Ρ. Μεϊντάνι  - η νέα κυβέρνηση πρέπει να πάρε ψήφο εμπιστοσύνης από την βουλή). Διεξάγονται αύριο στην ¨ΠΓΔΜ¨ προεδρικές εκλογές. Περίπου  1.610.000 ψηφοφόροι καλούνται να εκλέξουν τον διάδοχό του σημερινού προέδρου Κ. Γλιγκόροφ(6 είναι οι υποψήφιοι).Οι ρωσικοί βομβαρδισμοί συνεχίζονται. Τσετσένοι αξιωματούχοι ισχυρίζονται ότι οι ρώσικες δυνάμεις βομβάρδισαν φάλαγγα αμάχων. Αντίθετα, οι Ρώσοι αξιωματούχοι ισχυρίζονται ότι η αυτοκινητοπομπή που βομβαρδίστηκε από τα ρωσικά στρατεύματα,  ήταν στρατιωτική.
ΚΥΡΙΑΚΗ 31 ΟΚΤΩΒΡΙΟΥ  1999                  Ο πρόεδρος της ΝΔ Κ. Καραμανλής μιλώντας κατά τη διάρκεια της περιοδείας  του στη Χίο και τις Οινούσες, επαναλαμβάνει ότι το κόμμα του θα κλιμακώσει τον αγώνα του εναντίον της διαφθοράς».  Λέει ακόμα ότι πήγε στράφι το Β’ Κοινοτικό Πλαίσιο Στήριξης (ΚΠΣ) και πολύ φοβάμαι ότι, ενώ βρισκόμαστε στο κατώφλι του Γ’ ΚΠΣ, με αυτόν τον τρόπο που διαχειρίζεται η κυβέρνηση το δημόσιο χρήμα είναι μια χαμένη ευκαιρία από πριν» (λέει επίσης ότι η κυβέρνηση δεν βρίσκεται στην υπηρεσία των πολιτών, αλλά των μεγάλων συμφερόντων).  Τέλος, αναφερόμενος στις καταγγελίες του πρωθυπουργού Σημίτη ότι η ΝΔ υπονομεύει την πορεία της χώρας προς την ΟΝΕ λέει: «Με λύπη μου άκουσα τον πρωθυπουργό να λέει ότι η ΝΔ υπονομεύει την πορεία προς την Ευρώπη. Η ΝΔ κατ’ εξοχήν  παράταξη του ευρωπαϊκού προσανατολισμού , παράταξη που δίνει μάχη για την ευρωπαϊκή αντίληψη, που και σήμερα στηρίζει και εγγυάται την ευρωπαϊκή προοπτική και το μέλλον της  χώρας».Ο Υπ. Αμύνης Α. Τσοχατζόπουλος, αναφερόμενος στο ενδεχόμενο να τύχει η Τουρκία «ειδικής μεταχείρισης» από την Ε.Ε. δηλώνει: «Η Ελλάδα παίρνει μια θετική στάση υπέρ της Τουρκίας στο Ελσίνκι, ζητά να εφαρμοστούν οι δεσμεύσεις και οι όροι λειτουργίας της Ε.Ε. Ο δρόμος για την Τουρκία θα ανοίξει με τους ίδιους ακριβώς όρους και με την ίδια ακριβώς μεταχείριση, όπως και με όλα τα άλλα κράτη. Δεν δεχόμαστε ειδική μεταχείριση για την Τουρκία».   Ο Κυβερνητικός Εκπρόσωπος Δ. Ρέππας σε συνέντευξή του στην εφημερίδα «Κυριακάτική Ελευθεροτυπία» αναφέρει ότι η ΝΔ στην υπόθεση του «Ολυμπιακού Βιντεολόττο» υιοθέτησε τα επιχειρήματα τριών εταιριών και ηλεκτρονικών παιχνιδιών («HAYAT REGENCY, DANCO ENERGY, I.B.C. M.»).Ο πρώην πρόεδρος της ΝΔ Μ. Έβερτ δηλώνει τα ακόλουθα: «Ο κ. Σημίτης στην περιοδεία του στην Αρκαδία ανέφερε ότι στελέχη της ΝΔ υπονομεύουν την πορεία της χώρας προς την ΟΝΕ, δίδοντας στην Ε.Ε. ψευδή στοιχεία για την πορεία της ελληνικής οικονομίας. Εάν ο κ. Σημίτης έχει στοιχεία, οφείλει να δώσει αμέσως στην δημοσιότητα, αναφερόμενος ονομαστικά ποια στελέχη, που και πότε επεδίωξαν να συκοφαντήσουν τη χώρα διεθνώς. Εάν δεν τα ονοματίσει, τότε θα δώσει κάθε δικαίωμα στον οποιοδήποτε να τον χαρακτηρίζει συκοφάντη».
ΚΥΡΙΑΚΗ 31 ΟΚΤΩΒΡΙΟΥ  1999 διεθνήΔιεξάγονται προεδρικές εκλογές  στην «ΠΓΔΜ», περίπου 1.610.000 ψηφοφόροι καλούνται να εκλέξουν τον διάδοχο του Κ. Γκλιγκόροφ (6  είναι οι υποψήφιοι).  Τα πρώτα αποτελέσματα  αναμένεται να ανακοινωθούν την επόμενη μέρα.Σε ανακοίνωση της γιουγκοσλαβικής κυβέρνησης αναφέρεται ότι από την ημέρα που οι δυνάμεις του ΝΑΤΟ ανέλαβαν τον έλεγχο του Κοσσυφοπεδίου, 267 άτομα μη αλβανικής καταγωγής έχασαν τη ζωή τους στην περιοχή αυτή.Ρωσικές πηγές αναφέρουν ότι οι ρωσικές δυνάμεις συνεχίζουν την πολιορκία του Γκρόζνι και ο αποκλεισμός της πρωτεύουσας της Τσετσενίας είναι ολοκληρωτικός.
ΔΕΥΤΕΡΑ 1 ΝΟΕΜΒΡΙΟΥ  1999Ο Υπ. Δικαιοσύνης Ε. Γιαννόπουλος με έγγραφό του ζητά από τον εισαγγελέα του Αρείου Πάγου την διεξαγωγή έρευνας για τις καταγγελίες(δημοσίευμα εφημερίδας «Απογευματινή»), συνέντευξη του βουλευτή της ΝΔ Δ. Κωστόπουλου ότι: «Για να πάρει κανείς δημόσιο έργο πρέπει να πληρώσει μίζα (στο υπουργείο ΥΠΕΧΩΔΕ)».Υπό την προεδρία του προέδρου  της  ΝΔ πραγματοποιείται σύσκεψη των τομεαρχών του κόμματος (μεταξύ των θεμάτων συζητούνται κατά τη διάρκεια της σύσκεψης είναι το «Ξυστό» - και οι παράνομες προσλήψεις στο δημόσιο .  Για το «Πρώτο» ο εκπρόσωπος Τύπου Α. Σπηλιωτόπουλος δηλώνει ότι: «Είναι καταφανής η μη τήρηση της  σχετικής  σύμβασης,  όπως  καταφανής  είναι  και  η  παράνομη ανανέωσή  της.Ο Κυβερνητικός Εκπρόσωπος Δ. Ρέππας αναφερόμενος στην επικείμενη σύνοδο των ηγετών των χωρών- μελών της Ε.Ε. στο Ελσίνκι και στο θέμα της αναγνώρισης της Τουρκία ως υποψήφια για ένταξη στην Ε.Ε. χώρας, αναφέρει. «Η ελληνική κυβέρνηση και στην Σύνοδο Κορυφής στο Ελσίνκι θα διατυπώσει τη θέση της με γνώμονα το εθνικό συμφέρον.  Δεν υπάρχει οποιοδήποτε πρόβλημα. Δεν πρόκειται να είναι οι στιγμές τόσο άσχημες για την ελληνική κυβέρνηση, για έναν πολύ απλό  λόγο: Η ελληνική κυβέρνηση έχει ξεκάθαρη, έχει σαφέστατη πολιτική για το συγκεκριμένο ζήτημα.  Είναι θέμα άλλων να αποσαφηνίσουν πλήρως την πολιτική τους, ώστε να προκύψει, και επιθυμούμε να προκύψει, συμφωνία για το θέμα της απόκτησης από την Τουρκία της ιδιότητας της υποψήφιας προς ένταξη στην Ε.Ε. χώρας.  Εμείς έχουμε ξεκαθαρίσει την πολιτική μας, ή οποία θα εκφραστεί εκείνη την ώρα συμπυκνωμένη με ένα ¨Ναι¨ ή ένα ¨Όχι¨. Μπορεί να συμβεί το ένα, μπορεί να συμβεί το άλλο». Ο Κυβερνητικός  Εκπρόσωπος  Δ. Ρέππας, αναφερόμενος στις καταγγελίες της ΝΔ ότι  η κυβέρνηση ότι σχετικά με τα οικονομικά δεδομένα κάνει «δημιουργική λογιστική», δηλώνει : «Μας κατηγορούν ότι παραποιούμε τα στοιχεία, έχουν πει ότι ¨μακιγιάρουμε¨ τα οικονομικά μεγέθη, ενώ γνωρίζουν πολύ καλά ότι οι ελεγκτικοί φορείς της Ε.Ε. έχουν κατ’ επανάληψη ελέγξει  την  πορεία  των οικονομικών μεγεθών της χώρας και μας έχουν αποφανθεί θετικά».Ο Οικουμενικός Πατριάρχης Βαρθολομαίος έχει στο Φανάρι συνάντηση-συνομιλία με τον Αμερικάνο πρεσβευτή Στην  Άγκυρα Μ. Πάρις,Ο βουλευτής του ΠΑΣΟΚ Ε. Βλασσόπουλος  σε  επιστολή  του προς τον πρόεδρο της βουλής Α. Κακλαμάνη αναφέρει μεταξύ άλλων ότι: «Είναι λυπηρό ότι το πνεύμα και το γράμμα των πορισμάτων (σ.σ. του συμποσίου που πραγματοποιήθηκε στις Βρυξέλλες  για τον καθορισμό και της μορφής, του περιεχομένου και του στόχου του προς δημιουργία Μουσείου της Ευρώπης) απουσιάζει το ενδιαφέρον για την ένταξη των στοιχείων του αρχαιοελληνικού και βυζαντινού πολιτισμού στην ύλη του εν λόγω μουσείου. Εκείνο όμως που αποτελεί πρόκληση είναι ότι στην πραγματικότητα δεν απουσιάζει αναφορά στον ελληνικό πολιτισμό. Αντίθετα, ρητά αποκλείονται τα στοιχεία του ως Αταίριαστα με την ιδέα μια Ενωμένης Ευρώπης και  περισσότερο συγγενικά με τη μεσογειακή ταυτότητα, και τίθεται ως χρονικό ορόσημο  της  ευρωπαϊκής  ιστορίας η σκέψη του Καρλομάγνου».Αύξηση κατά 3,46% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθείς τις 5.630,27 μονάδες.
ΔΕΥΤΕΡΑ 1 ΝΟΕΜΒΡΙΟΥ  1999 διεθνήΟ Τούρκος πρωθυπουργός  Μπ. Ετσεβίτ, μιλώντας στη τηλεόραση και αναφερόμενος στο Κυπριακό, λέει: «Η Ελλάδα έχει χάσει το δικαίωμα να είναι εγγυήτρια δύναμη στην Κύπρο, διότι το πραξικόπημα του 1974 προήλθε από  την  Ελλάδα». Στις προεδρικές εκλογές που έγιναν την Κυριακή στην Ουρουγουάη ο υποψήφιος της κεντροαριστεράς Τ. Βασκέζ συγκεντρώνει το 38,51% των ψήφων και έρχεται πρώτος, ενώ ο υποψήφιος του κυβερνώντος κόμματος του Κλοράντο Χ. Μπατλ έρχεται δεύτερος συγκεντρώνοντας το 31,32% των ψήφων(ο νικητής θα αναδειχθεί στο Β’ γύρο).Σύμφωνα με τα αποτελέσματα των βουλευτικών εκλογών που έγιναν την Κυριακή στη Γεωργία το κόμμα του προέδρου Ε. Σεβαρντνάτζε, η ¨Ένωση Πολιτών¨, πήρε το 52% των ψήφων, ενώ το ¨Κόμμα της Γεωργικής  Ένωσης για την Ανανέωση¨  του Α. Αμπατζίτζε  πήρε  το  26,5% των ψήφων.Γίνεται γνωστό ότι στην Ουκρανία ο Λ. Κούτσμα(σημερινός πρόεδρος) πήρε το 36,4% των ψήφων, ενώ ο κυριότερος αντίπαλός του Π. Σιμονένκο πήρε το 22,3% των ψήφων(ο νικητής θα αναδειχθεί στο Β’ γύρο).Οι ρωσικές δυνάμεις συνεχίζουν να βομβαρδίζουν το Γκρόζνι  και  άλλες  περιοχές  της  Τσετσενίας.
ΕΥΓΕ ΣΤΟΥΣ ΚΑΛΑΜΑΤΙΑΝΟΥΣ
ΑμήνΑΔΗΣ
ΤΕΤΑΡΤΗ 13 ΟΚΤΩΒΡΙΟΥ  1999       Ο επίτιμος πρόεδρος της ΝΔ Κ. Μητσοτάκης σε συνέντευξή του στο τηλεοπτικό σταθμό «MEGA»:  «Σωστά έστειλε ο Κ. Σημίτης  μήνυμα  προς  την  τουρκική  πλευρά,  δεν  σας  κρύβω, και  εγώ  το  έστειλα   με  το δικό μου τρόπο προς την  τουρκική   πλευρά».  Σε άλλο σημείο «Στην Ελλάδα – δόξα το Θεό – έχουμε μια κατάσταση καλή για να έχουμε μια κυβέρνηση η οποία, αφού  πέρασε το ΠΑΣΟΚ από πολλές  περιπλανήσεις,  μπαίνει στην σωστή κατεύθυνση  του διαλόγου και  της προσπάθειας  ειρηνικής  επίλυσης  των διαφορών μας.  Έχουμε μια αντιπολίτευση υπεύθυνη, εν πάση περιπτώσει δεν έχουμε την ακραία αντιπολίτευση του παρελθόντος  και έχουμε και τα μικρά κόμματα τα οποία εν πολλοίς συνεισφέρουν θετικά».Σε δηλώσεις που κάνει στον τηλεοπτικό σταθμό «ΜΕΓΚΑ» ο πρώην πρωθυπουργός Μ. Γιλμάζ  λέει: «Αν αναμένετε μια χειρονομία από  την Τουρκία ζωτικής σημασίας για το Κυπριακό, φοβάμαι πως η Τουρκία δεν είναι σε θέση να κάνει  καμία  χειρονομία».Ο Υπ. Εξωτερικών Γ. Παπανδρέου σε δηλώσεις του, αναφερόμενος στο θέμα της διεύρυνσης της Ε.Ε., λέει ότι: «Όλες οι χώρες στα Βαλκάνια θεωρούμε ότι μπορούν να είναι μέλη της Ε.Ε. Συμπεριλαμβάνουμε σε αυτή την πρότασή μας και τη Γιουγκοσλαβία» (αφήνει να εννοηθεί ότι αναφέρεται στην μετά-Μιλόσεβιτς Γιουγκοσλαβία).Ο  Υπ. Εξωτερικών Γ. Παπανδρέου  έχει συνάντηση στην Αθήνα με τον Κύπριο ομόλογο του Κασουλίδη. Σε δηλώσεις που κάνει ο Κύπριος υπουργός  λέει «Υπάρχουν αυτή τη στιγμή τρεις  παράλληλοι διαπραγματευτικού δρόμοι, οι προσπάθειες  λύσης του Κυπριακού, οι ελληνοτουρικές  σχέσεις  και οι ευρωτουρκικές  σχέσεις.  Αυτοί οι τρείς ανεξάρτητοι δρόμοι δεν σχετίζονται μεταξύ τους, είναι ανεξάρτητοι. Οποιαδήποτε πρόοδος όμως στον ένα ενισχύει τους άλλους δύο». Ο Υπ. Αμύνης Α. Τσοχατζόπουλος στο πλαίσιο της επίσκεψης που πραγματοποιεί στο Ισραήλ, είχε συνάντηση με  τον Ισραηλινό πρόεδρο Ε. Βάιζμαν(προεδρικό μέγαρό, Δυτική Ιερουσαλήμ).Υπό την προεδρία του Κ. Καραμανλή συνέρχεται η Εκτελεστική Επιτροπή της ΝΔ. Σε δηλώσεις που κάνει ο εκπρόσωπος Τύπου του κόμματος Α. Σπηλιωτόπουλος λέει και τα εξής: «Σήμερα αποφασίσαμε τη μετωπική σύγκρουση με τη διαφθορά. Το μείζον πρόβλημα, που αυτή τη στιγμή υπάρχει, είναι ότι κυριαρχεί η αδιαφάνεια σε κάθε πτυχή του δημόσιου βίου. Αυτή τη νοσηρότητα η ΝΔ είναι αποφασισμένη να την πολεμήσει και στην κατεύθυνση αυτή θα επιδιώξει συνεννόηση με τα  υπόλοιπα  κόμματα  της  αντιπολίτευσης».
ΤΕΤΑΡΤΗ 13 ΟΚΤΩΒΡΙΟΥ 1999 διεθνήΟ πρόεδρος  της  Ευρωπαϊκής  Επιτροπής Ρ. Πρόντι  παρουσιάζει  στο  Ευρωπαϊκό κοινοβούλιο την έκθεση της επιτροπής  για θέματα διεύρυνσης της Ε.Ε. και αναφερόμενος στην Τουρκία λέει: «Η περίπτωση της Τουρκίας θέλει ειδική μεταχείριση» (έχει σαφώς το καθεστώς της υποψήφιας χώρας – δεν μπορεί να αρχίσουν διαπραγματεύσεις ένταξης  γιατί  δεν  πλήρη  τα  πολιτικά  κριτήρια που προβλέπει η Κοπεγχάγη). Ο Τούρκος Υπ. Εξ Ι. Τζεμ μιλώντας στην τουρκική εθνοσυνέλευση για ελληνοτουρκικά: «Η Ελλάδα και η Τουρκία έχουν δικές  τους αλήθειες και  δεν  παραιτούνται  από   αυτές». Συνεχίζοντας λέει ότι: «Δεν είναι σωστό να πιστεύεται ότι επειδή  υπάρχει  κάποια ηπιότητα, θα βελτιωθούν όλα. Η Τουρκία και  Ελλάδα αγωνίζονται  για  τα συμφέροντα τους. Η επιδεξιότητα είναι να βρεθούν τα κοινά σημεία, εάν υπάρχουν κοινά σημεία, στα συμφέροντα αυτά».  Σε άλλο σημείο της ομιλίας του λέει: «Προ ετών η ελληνική εξωτερική πολιτική θεωρούσε ότι το συμφέρον  της Ελλάδος ήταν η διαμάχη με τη Τουρκία. Η σημερινή εξωτερική πολιτική όμως θεωρεί ότι συμφέρον της Ελλάδος είναι  και να μην βρίσκεται σε διαμάχη με την Τουρκία και να μειώσει την ένταση στο Αιγαίο. Η μεταξύ τους διαφορά είναι σημαντική, όμως κατά βάση υπάρχουν υπολογισμοί που έχουν να κάνουν με τα ίδια τα συμφέροντα». «Εξηγήσαμε με σαφήνεια στους συνομιλητές μας ότι η Τουρκία δεν έχει βλέψεις επί των εδαφών κανενός». Στο Πακιστάν ο Πραξικοπηματίας στρατηγός Π. Μουσάραφ στο διάγγελμά που απευθύνει προς τον Πακιστανικό λαό, αναφέρει ότι: «Οι ένοπλες δυνάμεις παρενέβησαν προκειμένου να θέσουν τέρμα στην αβεβαιότητα και την αταξία που επικρατούσαν στην χώρα (το πραξικόπημα καταδικάζουν πολλές χώρες). Ο Λευκός Οίκος σε ανακοίνωση του αναφέρει ότι: «Επιθυμεί την αποκατάσταση πολιτικής διακυβέρνησης, συμβατή με τις δημοκρατικές αρχές και το Σύνταγμα». Ο πρώην Γενικός Γραμματέας του ΝΑΤΟ Χ. Σολάνα δηλώνει ότι: «Όταν μαθαίνεις για στρατιωτικό πραξικόπημα και ξέρεις ότι η χώρα έχει πυρηνικά, θα πρέπει να ανησυχείς».  Η πρώην πρωθυπουργός Μπεναζίρ Μπούτο δηλώνει ότι: «Η 12η Οκτωβρίου δεν θα μείνει γνωστή ως η μέρα που ¨πέθανε η δημοκρατία¨,  αλλά ως  η ημέρα που η δημοκρατία αρχίζει να ¨ξαναγεννιέται¨».
ΠΕΜΠΤΗ 14 ΟΚΤΩΒΡΙΟΥ  1999Ο Υπ. Άμυνας Α. Τσοχατζόπουλος έχει στο Τελ Αβίβ συνάντηση με τον Ισραηλινό πρωθυπουργό και Υπουργό  Άμυνας  Ε. Μπάρακ. Οι δύο άνδρες υπογράφουν νέα συμφωνία  στρατιωτικής συνεργασίας Ελλάδος- Ισραήλ.  Σε  δηλώσεις  που  κάνει  ο  Έλληνας  υπουργός αναφέρει και τα εξής: «Αποφασίσαμε να ανανεώσουμε τη συμφωνία και να τη διευρύνουμε με όλα εκείνα τα στοιχεία που συγκεκριμένα πλέον επιβάλλουν οι ανάγκες  ενδυνάμωσης της αμυντικής μας συνεργασίας»(η προηγούμενη συνεργασία είχε υπογραφεί το 1994). Έντονή είναι η αντιπαράθεση μεταξύ κυβέρνησης και αντιπολίτευσης, εντός και εκτός βουλής, για το θέμα του «Ολυμπιακού Βιντεολόττο» (τα έσοδα θα διατεθούν για την οργάνωση των Ολυμπιακών Αγώνων του 2004). Η κυβέρνηση υποστηρίζει ότι: «Το ¨Βιντεολόττο¨ είναι δέσμευση προς την ΔΟΕ από το φάκελο διεκδίκησης των Ολυμπιακών Αγώνων. Η ΝΔ ζητά τη ματαίωση του ¨Βιντεολόττο¨. Ο Στ. Μάνος ισχυρίζεται ότι ο διαγωνισμός για το ¨Βιντεολόττο¨ είναι  διάτρητος).Ο εκπρόσωπος Τύπου της ΝΔ Α. Σπηλιωτόπουλος, με αφορμή το θέμα του «Ολυμπιακού Βιντεολόττο» δηλώνει ότι: «Οι κυβερνήσεις  του ΠΑΣΟΚ ευθύνονται για τη διαφθορά που μαστίζει σήμερα το δημόσιο βίο της χώρας και είναι αυτές που εισήγαγαν και θεσμοθέτησαν διαδικασίες αδιαφάνειας». Συνεχίζοντας  λέει  ότι: «Η ΝΔ θα αγωνιστεί κατά τρόπον ανένδοτο κατά της διαφθοράς, έχει την πολιτική βούληση και έχει επεξεργαστεί τους κατάλληλους μηχανισμούς για να παρέμβει άμεσα και αποτελεσματικά».Ο επίτιμος πρόεδρος της ΝΔ Κ. Μητσοτάκης, μιλώντας στη βουλή και αναφερόμενος στο «Ολυμπιακό Βιντεολόττο», λέει: «Τι θέλει η κυβέρνηση να κάνει; Τόσο πολύ υποδουλωμένη είναι στα διαπλεκόμενα, ώστε θέλει καλά και σώνει να φτιάξει αυτό το λαχείο, το οποίο δεν είναι ολυμπιακό λαχείο, αλλά  αποτελεί  ολυμπιακή ντροπή. Η Ελλάς σήμερα είναι η Ελλάς των διαπλεκομένων».
ΠΕΜΠΤΗ 14 ΟΚΤΩΒΡΙΟΥ  1999Η Ιεραρχία της Εκκλησίας της Ελλάδος εκλέγει ως μητροπολίτη Θεσσαλιώτιδος και Φαναριοφερσάλων τον Θεόκλητο Κουμαριανό(46 ετών).Πτώση κατά 3,88% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 5.916,68 μονάδες.ΠΕΜΠΤΗ  14 ΟΚΤΩΒΡΙΟΥ 1999 διεθνήΣτο Πακιστάν οι πραξικοπηματίες κλείνουν το κτήριο της βουλής και δηλώνουν ότι δεν προτίθενται να επιβάλλουν στρατιωτικό νόμο. ο Αμερικανός πρόεδρος Μπ. Κλίντον, «Χαρακτηρίζει τα γεγονότα στο Πακιστάν ως συμφορά για  την πακιστανική δημοκρατία».
ΠΑΡΑΣΚΕΥΗ  15 ΟΚΤΩΒΡΙΟΥ 1999   Ο γραμματέας της Κ.Ε. του ΠΑΣΟΚ Κ. Σκανδαλίδης σε δηλώσεις που κάνει στην Καρδίτσα αναφέρει και τα εξής: «Εμείς θέλουμε εκλογές στο τέλος της τετραετίας, θέλουμε εκλογές μετά την οριστική ένταξη στην ΟΝΕ. Πρέπει η χώρα από το Μάρτιο ως  τον Ιούνιο, που θα υπάρξει η τελική κρίση, να είναι ήσυχη και με πολιτική σταθερότητα διότι θα μετριέται κάθε στιγμή η οικονομία μας. Και ασφαλώς, ολοκληρώνοντας το έργο μας θα ζητήσουμε την ψήφο του λαού. Αν η αντιπολίτευση έχει πάρει απόφαση, γιατί από ότι καταλαβαίνω μάλλον μετέωρα βήματα κάνει μέχρι τώρα, αν έχει πάρει την οριστική απόφαση να οδηγήσει τη χώρα σε εκλογές το Μάρτιο, ας αναλάβει το τίμημα και το κόστος αυτών των εκλογών. Σε αυτή την περίπτωση, και στις 26 Μαρτίου το ΠΑΣΟΚ θα κερδίσει τις εκλογές».Ο πρόεδρος της ΝΔ Κ. Καραμανλής έχει  συνάντηση  με  τον  πρόεδρο  της  βουλής  Απ. Κακλαμάνη. Σε δηλώσεις που κάνει ο Κ. Καραμανλής, μετά το τέλος της συνάντησης, λέει: «Επισκέφθηκα τον πρόεδρο της βουλής για να τον ενημερώσω για το μέγα σκάνδαλο της υπόθεσης των ¨κουλοχέρηδων¨. Το θεώρησα υποχρέωσή μου να τον ενημερώσω και λόγω της θεσμικής μου ιδιότητος και διότι έχει πολλές φορές αντιταχθεί στα φαινόμενα αδιαφάνειας. Θέλω για μια ακόμη φορά να πω ότι αυτή η υπόθεση είναι ντροπή και αίσχος. Να γεμίσει δηλαδή η Ελλάδα, κάθε γειτονιά και κάθε χωριό με ¨κουλοχέρηδες¨ και μάλιστα με μια διάτρητη σύμβαση. Και θέλω ακόμα να πω ότι παράταση σιωπής της κυβέρνησης σε αυτό το θέμα ισοδυναμεί με ενοχή, εάν δεν το πάρουν πίσω, τότε θα έχει αποδειχθεί ότι είναι κυβέρνηση του τζόγου. Και θέλω να πω προς όλους τους Έλληνες και τις Ελληνίδες ότι εμείς αυτό δεν θα το αφήσουμε να περάσει»(ο λόγος για το «Ολυμπιακό Βιντεολόττο»).Πτώση κατά 2,17% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 5.788,49 μονάδες.
ΠΑΡΑΣΚΕΥΗ  15 ΟΚΤΩΒΡΙΟΥ  1999 ΔιεθνήΤο Νόμπελ Ειρήνης απονέμεται στο μη Κυβερνητική Οργάνωση «Γιατροί χωρίς Σύνορα». Ο αξιωματούχος των «Γιατρών  χωρίς  σύνορα» Φιλίπ Μπιμπερσόν, δηλώνει: «Λιγότερη τιμή και περισσότερο βάρος ευθύνης είναι το Νόμπελ Ειρήνης».Πραγματοποιείται στο Τάμπελε της Φιλανδίας έκτακτη σύνοδος των ηγετών των χωρών-μελών της Ε.Ε. Συζητούνται θέματα που αφορούν  τη  λαθρομετανάστευση και θέματα που αφορούν την παροχή ασύλου. Οι Ευρωπαίοι ηγέτες αποφάσισαν επίσης την σύνταξη μιας  Χάρτας με τα θεμελιώδη Δικαιώματα του Ευρωπαίου Πολίτη (οι σύνεδροι  κατά τη διάρκεια του δείπνου που παρατίθεται συζητούν και  το θέμα της «ενταξιμότητας»  της Τουρκίας στην Ε.Ε.).Στο Πακιστάν ο πραξικοπηματία Μουσάραφ αναστέλλει την ισχύς του Συντάγματος, διαλύει το κοινοβούλιο και κηρύσσει τη χώρα σε κατάσταση εκτάκτου ανάγκης. Ο ίδιος αυτοδιορίζεται ανώτατος ηγέτης της χώρας.Ο εκπρόσωπος του Λευκού Οίκου Μ. Χάμερ, με αφορμή τις εξελίξεις στο Πακιστάν δηλώνει: «Ζητούμε την άμεση αποκατάσταση της πολιτικής εξουσίας και θα ζητήσουμε διευκρινήσεις για τις επιπτώσεις της σημερινής ανακοίνωσης». Με αφορμή τις ίδιες εξελίξεις ο εκπρόσωπος του Ινδικού Υπ. Εξωτερικών δηλώνει: «Ανησυχούμε  για  την  κατεύθυνση  προς  την οποία κινείται η κατάσταση. Συνεχίζουμε να παρακολουθούμε στενά στις εξελίξεις».Συνεχίζονται οι ρωσικές επιχειρήσεις στη Τσετσενία. Σε δηλώσεις που κάνει ο επικεφαλής των ρωσικών δυνάμεων στρατηγός Β. Καζάντεφ, λέει ότι: «Ολοκληρώθηκε η πρώτη φάση των επιχειρήσεων στην Τσετσενία.
ΣΑΒΒΑΤΟ  16 ΟΚΤΩΒΡΙΟΥ  1999Σε δηλώσεις που κάνει (Τάμπελε-Φιλανδία) ο πρωθυπουργός Κ. Σημίτης, αναφερόμενος στα πεπραγμένα της έκτακτης συνόδου των ηγετών των χωρών-μελών της Ε.Ε. λέει: «Θεωρούμε ότι η ευρωπαϊκή προοπτική της Τουρκίας ωφελεί την Τουρκία, την Ένωση και συμβάλει στην ειρήνη και στη συνεργασία στην περιοχή, αλλά θα πρέπει να είμαστε ξεκάθαροι ότι η υποψηφιότητα της Τουρκίας είναι μια υποψηφιότητα που έχει συγκεκριμένο περιεχόμενο, είναι γνήσια, συνεπάγεται ευθύνες, συνεπάγεται υποχρεώσεις και όχι μόνο δικαιώματα. Ότι δικαιώματα, ευθύνες, υποχρεώσεις προκύπτουν από τις συνθήκες του Άμστερνταμ και τις αποφάσεις οι οποίες  πάρθηκαν από τα Ευρωπαϊκά Συμβούλια σε συνέχεια της συνθήκης του Άμστερνταμ, αλλά και σχετίζονται γενικά με τα θέματα της  διεύρυνσης  και  από  τις  αποφάσεις  αυτές  και τις συνθήκες αυτές προκύπτουν ορισμένες αρχές  που θα  πρέπει να τηρηθούν. Ο σεβασμός του Διεθνούς Δικαίου και των Διεθνών Συνθηκών, η ειρηνική διευθέτηση των διαφορών, ο σεβασμός της εδαφικής ακεραιότητας των γειτονικών χωρών, το δικαίωμα κάθε άλλης  ευρωπαϊκής  χώρας  να αποτελεί και αυτή μέλος της Ε.Ε.» . Σε άλλο σημείο των δηλώσεών του ο πρωθυπουργός, αναφερόμενος στο θέμα της ένταξης της Κύπρου στην Ε.Ε., λέει: «Ετόνισα ότι είναι ανάγκη να συνεχισθούν , χωρίς δυσκολίες, απρόσκοπτα οι διαπραγματεύσεις που έχουν ξεκινήσει και να πραγματοποιηθεί η είσοδος, ένταξη της Κύπρου στην Ε.Ε. όταν ολοκληρωθούν οι σχετικές διαδικασίες, άσχετα από τα αν έχει λυθεί το πολιτικό πρόβλημα ή όχι».Υπό την προεδρία του προέδρου του Συνασπισμού Ν. Κωνσταντόπουλου συνέρχεται η Κεντρική Πολιτική Επιτροπή του κόμματος προκειμένου να οριστικοποιήσει το περιεχόμενο(θέσεις του κόμματος) της εισήγησης της Κ.Π.Ε.  που θα παρουσιασθεί στο συνέδριο του Συνασπισμού(έχουν υποβληθεί τρία σχέδια).Σε δηλώσεις που κάνει  στη Χαλκιδική ο πρόεδρος του ΔΗΚΚΙ Δ. Τσοβόλας, αναφερόμενος στην κυβέρνηση του ¨Νέου ΠΑΣΟΚ¨ την αποκαλεί: «Κυβέρνηση τρομαγμένων λογιστών που τα δίνουν όλα στις ΗΠΑ και την ευρωπαϊκή τρόικα». Σε δηλώσεις από τη Λάρισα ο γραμματέας της Κ.Ε. του ΠΑΣΟΚ Κ. Σκανδαλίδης  λέει:  «Δεν υπάρχει καμία απολύτως εκχώρηση κυριαρχικών δικαιωμάτων εκ μέρους της Ελλάδος»(απαντά  σε  ερώτηση σχετική με τη δήλωση που φέρεται να έκανε στις  15/10 ο ΥΠ. Εξωτερικών Γ. Παπανδρέου).Σε δηλώσεις που κάνει στο Ηράκλειο το ηγετικό στέλεχος του ΠΑΣΟΚ Θ. Πάγκαλος αναφερόμενος στα ελληνοτουρκικά, λέει:  «Ο Ετσεβίτ είναι εθνικοσοσιαλιστής, ο συνεταίρος  του είναι  οι  «Γκρίζοι  Λύκοι» και για να υπάρξουν αποτελέσματα θα πρέπει να υπάρξει δημοκρατία, που δυστυχώς δεν υπάρχει. Συμφωνώ ότι ο απλός Τούρκος είναι αδελφός  μας, όμως δεν μπορώ να πω το ίδιο και για τους στρατηγούς».
ΣΑΒΒΑΤΟ  16 ΟΚΤΩΒΡΙΟΥ  1999 ΔΙΕΘΝΗΣε δηλώσεις  που κάνει ο  Φιλανδός  πρωθυπουργός  Π. Λιπόνεν,  μετά το τέλος της συνόδου των ηγετών των χωρών-μελών της Ε.Ε. στο Τάμπελε της  Φιλανδίας, αναφερόμενος στο θέμα του χαρακτηρισμού της Τουρκία ως υποψήφια για  ένταξη  στην Ε.Ε. χώρας. Λέει ότι: «Θα θέλαμε να πάρουμε στην Σύνοδο Κορυφής του Ελσίνκι μια θετική απόφαση για την υποψηφιότητα της Τουρκίας.  Όμως  για να συμβεί αυτό θα πρέπει η Τουρκία να προχωρήσει σε συγκεκριμένα βήματα και πράξεις»(με την άποψη αυτή συντάσσονται οι περισσότεροι από τους ηγέτες των χωρών-μελών της Ε.Ε. – η Φιλανδία αυτή την περίοδο ασκεί  την προεδρία της Ε.Ε.).
ΚΥΡΙΑΚΗ  17 ΟΚΤΩΒΡΙΟΥ  1999 Με αφορμή την αξίωση της ΝΔ για παραίτηση του Υπ. Εξωτερικών Γ. Παπανδρέου (εξαιτίας των όσων φέρεται να δήλωσε σχετικά με την «εκχώρηση κυριαρχικών δικαιωμάτων» -μεταφορά αρμοδιοτήτων στην Ε.Ε.) ο Υπ. Άμυνας Α. Τσοχατζόπουλος δηλώνει: «Η κυβέρνηση έχει  δείξει το αδιαπραγμάτευτο των δικαιωμάτων της Ελλάδας αποτελεί σταθερή πολιτική εδώ και χρόνια και για κανέναν δεν μπορεί να δημιουργείται  η εντύπωση ότι υπάρχει θέμα πάνω σε αυτήν την αρχή».Σε δηλώσεις που κάνει στη Θεσσαλονίκη το ηγετικό στέλεχος της ΝΔ Μ. Λιάπης(είναι υπεύθυνος πολιτικού σχεδιασμού της ΝΔ) λέει μεταξύ άλλων: «Η ΝΔ δεν θα αφήσει την Ελλάδα και την κοινωνία να σαπίζουν, όπως κάνει σήμερα η κυβέρνηση Σημίτη». Ο Κ. Καραμανλής είναι άξιος ηγέτης και η ηγεσία της παράταξής είναι ομονοούσα, χωρίς να υπάρχουν στην Κοινοβουλευτική Ομάδα οι έριδες και οι φιλονικίες του παρελθόντος».Ο Υπ. Ανάπτυξης Ε. Βενιζέλος, μιλώντας στη Θεσσαλονίκη και αναφερόμενος στον πρόεδρο της ΝΔ Κ. Καραμανλή, λέει: «Αν θέλει ο Κ. Καραμανλής να έχει συμβολή στην κοινωνική πρόοδο, θα πρέπει να απογαλακτιστεί από την πολιτική των προκατόχων του, η οποία οδήγησε τη ΝΔ στην ήττα των προηγούμενων  εκλογών».Η Πολιτική Γραμματεία και η Κοινοβουλευτική Ομάδα του Συνασπισμού σε έκτακτη κοινή συνεδρίαση αποφασίζουν να προτείνουν στην Κεντρική Πολιτική Επιτροπή του κόμματος την αναβολή του Συνεδρίου του Συνασπισμού. Η Κ.Π.Ε. αποφασίζει την αναβολή του Συνεδρίου(θα συγκληθεί διαρκές συνέδριο προκειμένου να εγκρίνει  την  εκλογική  διακήρυξη του Συνασπισμού).Η εφημερίδα «Ελευθεροτυπία» δημοσιεύει την επιστολή που έστειλε ο  αρχιεπίσκοπος  Αθηνών  Χριστόδουλος στον  Οικουμενικό  Πατριάρχη Βαρθολομαίο (αναφέρεται στο θέμα των μητροπόλεων των λεγόμενων ¨Νέων Χωρών¨).
ΚΥΡΙΑΚΗ  17 ΟΚΤΩΒΡΙΟΥ  1999 ΔιεθνήΟ νέος ηγέτης του Πακιστάν Π. Μουσάραφ ε διάγγελμα του αναφέρει ότι η  πακιστανικές στρατιωτικές δυνάμεις θα αποσυρθούν από τα σύνορα με την Ινδία. Λέει ακόμα: «Ο στρατός δεν θα παραμείνει στην εξουσία περισσότερο από όσο χρειάζεται. Δεν θα επιτρέψω στο λαό να γυρίσει πίσω σε μια εποχή ανεπαρκούς δημοκρατίας, αλλά θα τον οδηγήσω σε μια γνήσια δημοκρατία. Υπόσχομαι ότι θα το κάνω με τη βοήθεια του Θεού. Δεν πρόκειται για δικτατορία, αυτό  που  έγινε είναι  ένας  άλλος  δρόμος  για  τη δημοκρατία».{Γράφεται ότι ο Αμερικανός πρόεδρος Μπ. Κλίντον και ο Νορβηγός πρωθυπουργός Κ.Μ. Μπόντέβικ κατά τη διάρκεια της συνάντησης  που είχαν στο Λευκό Οίκο αποφάσισαν νε συνεργαστούν με στόχο την ενίσχυση της ΕΥΡΩΠΑΪΚΗΣ ΑΣΦΑΛΕΙΑΣ . Εξέφρασε επίσης την επιθυμία τους για τροποποίηση της συνθήκης για τα συμβατικά όπλα (προκειμένου να περιορισθεί η διάδοση ελαφρών όπλων σε περιοχές συγκρούσεων)}.Συνέρχεται στο Παρίσι το προεδρείο της «Σοσιαλιστική Διεθνούς» (κύριος σκοπός της συνόδου είναι η προετοιμασία του 21ου συνεδρίου της  Σοσιαλιστικής Διεθνούς που θα πραγματοποιηθεί στο Παρίσι από τις 8-10 Νοεμβρίου). Κατά την  διάρκεια της  συνεδρίασης εκλέγεται  ο  Πορτογάλος  Α.  Γκουτιέρες  ως  πρόεδρος  της  «Σοσιαλιστικής Διεθνούς».
ΔΕΥΤΕΡΑ  18 ΟΚΤΩΒΡΙΟΥ  1999Ο Τούρκος μεγαλοεπιχειρηματίας  Ρ. Κοτς, σε δηλώσεις του στην εφημερίδα «Μιλιέτ»,  αναφερόμενος στον Έλληνα Υπ. Εξωτερικών  Γ. Παπανδρέου: «Εμπιστεύομαι τον  κ. Γ. Παπανδρέου.  Συνεχίζοντας λέει ότι «Ο  Έλληνας  Υπουργός  πιστεύει  στη  βελτίωση  των σχέσεων μεταξύ των  δύο  χωρών».Ο πρωθυπουργός Κ. Σημίτης επισκέπτεται τον Πρόεδρο της Δημοκρατίας Κ. Στεφανόπουλο και τον ενημερώνει για τα εσωτερικά και διεθνή θέματα της χώρας. Σε δηλώσεις που κάνει ο  Κ. Σημίτη αναφέρει και τα εξής: «Οι σχέσεις μας με τις υπόλοιπες χώρες της Ε.Ε. πορεύονται πολύ καλά και  πιστεύω  ότι θα  πρέπει να προετοιμάσουμε καλά το Τακτικό Ευρωπαϊκό Συμβούλιο του Ελσίνκι, την επόμενη Σύνοδο Κορυφής, για να μπορέσουμε να βρούμε μια ικανοποιητική λύση σε όλα τα θέματα που θέτει η διεύρυνση της Ε.Ε.(περιλαμβάνεται  και  το  θέμα της «ενταξιμότητας» της  Τουρκίας.Σε συνέντευξη  που δίνει στον  τηλεοπτικό σταθμό   «Κρήτη TV»  ο πρώην Υπ. Εξ  Θ. Πάγκαλος, αναφερόμενος στο κλίμα που δημιουργήθηκε μεταξύ της Ελλάδος και της Τουρκίας εξαιτίας των σεισμών, λέει ότι: «Δεν έχει καμία σχέση τι φρονεί ο  τούρκικος  λαός δεν  υπάρχει  λαός  στην  Τουρκία  και  όποιος  το  νομίζει  είναι  αφελέστατος. Την εξωτερική πολιτική την  ασκεί  μια ομάδα 100 στρατηγών και  ναυάρχων». Σε άλλο σημείο χαρακτηρίζει τον Κωνσταντίνο Μητσοτάκη ¨μεγάλο πολιτικό¨, διέπραξε δύο λάθη: Την αποστασία του 1965, μεταπήδησε από το χώρο του Κέντρου στη Δεξιά).Ο Κυβερνητικός εκπρόσωπος Δ. Ρέππας σε δηλώσεις του, αναφερόμενος στην επίθεση που εξαπέλυσε η ΝΔ εναντίον  της κυβέρνησης για το θέμα του «Ολυμπιακού Βιντεολόττο», λέει ότι: «Η ΝΔ ανευθυνολογεί και σκανδαλολογεί. Λέει ακόμη ότι: «Η ΝΔ διέπραξε ¨γκάφα ολκής¨ και την κάλεσε να καταφύγει στη δικαιοσύνη αν διαθέτει στοιχεία για παρανομίες».Ο Υπ. Εξωτερικών Γ. Παπανδρέου έχει στο Λονδίνο συνάντηση-συνομιλία με τον Βρετανό ομόλογο του Ρ. Κουκ (στόχος του ΓΑΠ είναι να τονίσει στους εταίρους μας στην Ε.Ε. ότι η τυχόν συναίνεση της Ελλάδος στην αναγνώριση της Τουρκίας ως υποψήφιας  θα συνοδεύεται από δεσμεύσεις για την ενταξιακή πορεία της Κύπρου. Ο Βρετανός Υπουργός τάσσεται με την άποψη ότι η λύση του πολιτικού προβλήματος της Κύπρου δεν αποτελεί προϋπόθεση για την ένταξη της στην Ε.Ε).   Πτώση κατά 6,21% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 5.429,25 μονάδες.
ΔΕΥΤΕΡΑ  18 ΟΚΤΩΒΡΙΟΥ  1999 ΔιεθνήΑρχίζει η μονομερή αποχώρησης πακιστανικών δυνάμεων από την περιοχή των συνόρων με την Ινδία. Ο αρχηγός του Ινδικού στρατού Β. Πρ. Μαλίκ αναφερόμενος στο γεγονός δηλώνει ότι: «Η μονομερής στρατιωτική αποκλιμάκωση δεν σημαίνει τίποτα το ιδιαίτερο».ο Αμερικανός πρέσβης στο Πακιστάν Γ. Μίλαμ δηλώνει: «Είμαι πεπεισμένος ότι ο στρατηγός Μουσάραφ είναι μετριοπαθής άνδρας  που ενεργεί με βάση πατριωτικά κίνητρα και προκλήθηκε να κάνει αυτό που κάνει». Σε δηλώσεις που κάνει ο εκπρόσωπος του αμερικανικού Υπ. Εξ Τζ. Ρούμπιν, αναφερόμενος στον Π. Μουσάραφ λέει: «Είμαστε απογοητευμένοι γιατί δεν έδωσε ένα χρονοδιάγραμμα για μια ταχεία αποκατάσταση μιας συνταγματικής, πολιτικής και  δημοκρατικής  κυβέρνησης,  τον  καλούμε  να το  κάνει  τώρα».Η ρωσική αεροπορία και το ρωσικό πυροβολικό συνεχίζουν να βομβαρδίζουν στόχους στα περίχωρα του Γκρόζνι(πρωτεύουσα της Τσετσενίας).Ο Χ. Σολάνα (πρώην  γ.γ. του ΝΑΤΟ)αναλαμβάνει τα καθήκοντα του επικεφαλής της Κοινής Εξωτερικής Πολιτικής και Πολιτικής Άμυνας  της Ε.Ε.
ΤΡΙΤΗ  19 ΟΚΤΩΒΡΙΟΥ  1999                                   Με αφορμή τις έντονες επικρίσεις που διατυπώνει κατά καιρούς ο πρώην υπουργός Εξωτερικών Θ. Πάγκαλος(ΠΑΣΟΚ)  εναντίον του διαδόχου του Υπ. Εξωτερικών Γιώργου Παπανδρέου, ο Κυβερνητικός Εκπρόσωπος τύπου Δ. Ρέππας δηλώνει, μεταξύ άλλων:  «Ο Γιώργος Παπανδρέου  ασκεί πολιτική με βάσει τις αποφάσεις των κυβερνητικών οργάνων και την ασκεί με ιδιαίτερη επιτυχία». Συνεχίζοντας λέει ότι:  «Οι αιτιάσεις του Θ. Πάγκαλου δεν  είναι  δικαιολογημένες» («ασφαλώς  δεν  βοηθούν  την  κυβέρνηση τέτοιες  θέσεις»).Ο πρόεδρος του ΔΗΚΚΙ Δ. Τσοβόλας, αναφερόμενος στις επικρίσεις που διατύπωσε εναντίον του το ηγετικό στέλεχος του ΠΑΣΟΚ Θ. Πάγκαλος δηλώνει: «Δεν θα κατεβάσω την ποιότητα της συζήτησης σε παγκαλικό επίπεδο. Τον παραδίδω στη χλεύη αλλά και στην περιφρόνηση του λαού και περισσότερο των ΠΑΣΟΚτζήδων που έχουν μνήμη και κρίση»(ο Θ. Πάγκαλος δήλωσε ότι ο Δ. Τσοβόλας είναι ανίκανος ως πρόεδρος κόμματος και ήταν ανίκανός ως υπουργός κυβερνήσεων του ΠΑΣΟΚ).Ο Υπ. Δικαιοσύνης Ευάγγελος Γιαννόπουλος, αναφερόμενος στο θέμα του «Ολυμπιακού Βιντεολόττο», δηλώνει: «Το ¨Ολυμπιακό Βιντεολόττο λειτουργεί σε 72 χώρες στον κόσμο και έχει θεσπιστεί για τους Ολυμπιακούς Αγώνες. Όσοι μιλούν για κουλοχέρηδες είναι μασκαράδες». Λέει ακόμη: «όποιος είναι άντρας να μου κάνει μια αναφορά με συγκεκριμένα στοιχεία και  εγώ  ως  Υπουργός  Δικαιοδύνης  θα  ασκήσω ποινική  δίωξη αμέσως».Ο Κυβερνητικός  Εκπρόσωπος  Δ. Ρέππα, με αφορμή την επίθεση που εξαπέλυσε η ΝΔ εναντίον της κυβέρνησης για το θέμα του «Ολυμπιακού Βιντεολόττο», λέει ότι: «Ο ανένδοτός που κήρυξε από το γραφείο του ο κ. Καραμανλής είναι ανέκδοτος πλέον». Συνεχίζοντας λέει ότι: «Η σκανδαλολογία και η ακραία πόλωση, την οποία προωθούν, υπονομεύουν την πορεία της χώρας. Η ΝΔ είναι ένα τμήμα μια εποχής που έχει φύγει. Η ηγεσία της την έχει μετατρέψει σε ένα κόμμα φθαρμένο και προς απόσυρση από την πολιτική ζωή της χώρας». Ο εκπρόσωπος Τύπου της ΝΔ Α. Σπηλιωτόπουλος απαντώντας στις αιτιάσεις του Κυβερνητικού Εκπροσώπου δηλώνει ότι: «Θα επιβιώσουν πολιτικά οι αρχές και οι αξίες που εκφράζει η ΝΔ και όχι το φθαρμένο καθεστώς της κυβέρνησης του τζόγου».Υπό την προεδρία του Κ. Καραμανλή συνέρχεται η Κοινοβουλευτική Ομάδα της ΝΔ. Ο Κ. Καραμανλής μιλώντας στους συνέδρους επικρίνει έντονα την κυβέρνηση για το θέμα του «Ολυμπιακού Βιντεολόττο».  Λέει ότι: «51 χιλιάδες κουλοχέρηδες θα διασπαρθούν σε όλη την επικράτεια». Συνεχίζοντας λέει: «Μιλάμε για 3,5 τρισεκατομμύρια δραχμές καθαρό κέρδος στα επόμενα 14 χρόνια. Για 3,5 τρις., κυρίες και κύριοι συνάδελφοι, και λέω το νούμερο αυτό γιατί είναι βέβαιο ότι καμία και κανένας από όλους μας δεν μπορεί εύκολα να συλλάβει το μέγεθος».Ο Υφυπουργός παρά τω πρωθυπουργό Γ. Πασχαλίδης ανακοινώνει ότι αποφασίστηκε η χορήγηση και στους κληρικούς  του  πριμ  παραγωγικότητας.
ΤΡΙΤΗ  19 ΟΚΤΩΒΡΙΟΥ  1999 διεθνή Θόρυβο προκαλεί στην Τουρκία η νυχτερινή επίσκεψη (18/10) αστυνομικών αλλά και του ιδίου του εισαγγελέα του Δικαστηρίου Κρατικής Ασφάλειας Ν. Μ. Γιουσκέλ στο σπίτι  της βουλευτού του ισλαμικού ¨Κόμματος της Αρετής¨ Μέρβε Καβακσί προκειμένου να της πάρουν κατάθεση (η Καβακσί είχε εμφανισθεί στη βουλή με μαντίλα στο κεφάλι παρά την απαγόρευση – η τουρκική εθνοσυνέλευση της αφαίρεσε τη βουλευτική ιδιότητα – Η Καβακσί προσέφυγε στα δικαστήρια – το θέμα της εκκρεμεί). Με αφορμή το ανωτέρω γεγονός ο Τούρκος πρωθυπουργός Μπ. Ετσεβίτ δηλώνει: «Είναι απαράδεκτο να γίνεται προσπάθεια σύλληψης μιας κυρίας αργά το βράδυ και να πρωτοστατεί στην προσπάθεια αυτή ο εισαγγελέας». Σε δηλώσεις που κάνει για το ίδιο θέμα ο πρόεδρος της Τουρκίας Σ. Ντεμιρέλ  λέει: «η Τουρκία είναι κράτος δικαίου» και οι δικαστές πρέπει να είναι  πιο προσεκτικοί.
ΤΕΤΑΡΤΗ  20 ΟΚΤΩΒΡΙΟΥ 1999Ο πρωθυπουργός Κ. Σημίτης αποφασίζει να μην προχωρήσει η εφαρμογή του «Ολυμπιακού Βιντεολόττο». Σε δήλωσή του αναφέρει και τα εξής: «Δεν πρόκειται να αφήσουμε τη Νέα Δημοκρατία να δηλητηριάζει τη δημόσια ζωή, να συσκοτίζει τα πραγματικά προβλήματα και να υποβαθμίζει τα επιτεύγματα του τόπου εμφανίζοντας την Ελλάδα ως χώρα του τζόγου και των κουλοχέρηδων. Η χώρα δεν θα κινείται στο ρυθμό που θέλει η Νέα Δημοκρατία για τους δικούς της μικροκομματικούς λόγους, αλλά στο ρυθμό των εθνικών συμφερόντων στην πορεία προς τον 21ο αιώνα. Για το λόγο αυτό η κυβέρνηση αποφάσισε να στερήσει από τη Νέα Δημοκρατία κάθε πρόσχημα για την παραπλάνηση του ελληνικού λαού. Το ¨Ολυμπιακό Βιντεολόττο¨ δεν θα προχωρήσει. Άλλωστε ως τμήμα της Ολυμπιακής προετοιμασίας έχει νόημα μόνο όταν υπάρχει κλίμα σοβαρότητας, υπευθυνότητας και συναίνεσης. Και όχι κλίμα μικροπολιτικής δημαγωγίας. Η κυβέρνηση θα διασφαλίσει όλους τους πόρους που είναι αναγκαίοι για την Ολυμπιακή προετοιμασία και τα έργα πολιτιστικής και αθλητικής υποδομής σύμφωνα με τις δεσμεύσεις που έχει αναλάβει η χώρα διεθνώς». Με αφορμή την ανωτέρω δήλωση του πρωθυπουργού Κ. Σημίτη, ο πρόεδρος της ΝΔ Κ. Καραμανλής δηλώνει στη βουλή: «Σήμερα πετύχαμε μια μεγάλη νίκη. Είναι η πρώτη μεγάλη νίκη στον αγώνα κατά της αδιαφάνειας και της διαφθοράς». Λέει ακόμη: «Έπρεπε να βάλουμε εμείς τόσο πολύ τις φωνές για να  το πάρει  πίσω».  Ο εκπρόσωπος Τύπου της ΝΔ Α. Σπηλιωτόπουλος, με αφορμή την απόφαση του πρωθυπουργού να μην προχωρήσει η υπόθεση του «Ολυμπιακού Βιντεολόττο», δηλώνει μεταξύ άλλων ότι: «Όταν συγκρούονται οι δυνάμεις της διαφθοράς και οι δυνάμεις των ολίγων με τους πολίτες αυτής της χώρας, οι νικητές είναι οι πολίτες και κυρίως οι νέοι»(λέει ότι: «Αυτό ήταν μόνο η αρχή»).Ο Υπ. Εξωτερικών  Γ. Παπανδρέου  έχει στη Ρώμη συνάντηση-συνομιλία με τον Ιταλό ομόλογο  του Λ. Ντίνι.  Οι δύο υπουργοί συζητούν μεταξύ των άλλων και το θέμα της αναγνώρισης της Τουρκίας ως υποψήφιας για ένταξη στην Ε.Ε.  Σε ανακοίνωση του Ιταλικού υπουργείου Εξωτερικών αναφέρεται ότι η Ιταλική κυβέρνηση θεωρεί αναγκαία την κατάληξη σε μια φόρμουλα «που θα προσδέσει την Τουρκία με την Ε.Ε.». Στην ανακοίνωση αναφέρεται ότι η ιταλική κυβέρνηση θεωρεί αναγκαία και «την προσαρμογή και εναρμόνιση των κανόνων συμπεριφοράς της Τουρκίας με εκείνους της Ε.Ε.». Ο Υπ. Εξωτερικών  Γ. Παπανδρέου έχει στη Ρώμη συνάντηση με τον Ιταλό ομόλογό του Λ. Ντίνι. Οι δύο υπουργοί συζήτησαν μεταξύ άλλων και το θέμα της αναγνώρισης της Τουρκίας ως υποψήφιας για ένταξη στην Ε.Ε. Σε ανακοίνωση του ιταλικού Υπ. Εξωτερικών αναφέρει ότι η ιταλική κυβέρνηση «θεωρεί αναγκαία την κατάληξη σε μια φόρμουλα που θα προσδέσει την Τουρκία με την Ε.Ε.». Στην ίδια ανακοίνωση αναφέρει ότι η ιταλική κυβέρνηση θεωρεί αναγκαία και «την προσαρμογή και εναρμόνιση των κανόνων συμπεριφοράς της Τουρκίας με  εκείνους  της Ε.Ε.».Ο πρόεδρος  του Συνασπισμού Ν. Κωνσταντόπουλος αναφερόμενος στα ελληνοτουρκικά: «Χρέος του πολιτικού κόσμου και στις δύο χώρες είναι  να  εναρμονιστούν  οι κυβερνήσεις με τα αισθήματα των λαών τους και να εργαστούν με στόχο να καλυτερεύσει η κοινή πραγματικότητα  της γειτονίας, ώστε να ανοίξει ο δρόμος της συνεννόησης και της φιλίας, πάντα με τη ρήτρα της αμοιβαίας ασφάλειας και του αμοιβαίου σεβασμού των διεθνών κανόνων για την ειρηνική συνύπαρξη  των  λαών». Το Διεθνές Συμβούλιο των «Γιατρών Χωρίς Σύνορα» διαγράφει από τις τάξεις του το ελληνικό τμήμα Οργάνωσης «για τις θέσεις που πήρε κατά τη διάρκεια της σύγκρουσης στο Κοσσυφοπέδιο» (Οι  Έλληνες ήθελαν να βοηθήσουν και τους Σέρβους, ενώ το Κεντρικό Συμβούλιο ήθελε να βοηθηθούν αποκλειστικά οι Κοσοβάροι).Αύξηση κατά 5,78% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 5.7704,26 μονάδες.
ΤΕΤΑΡΤΗ  20 ΟΚΤΩΒΡΙΟΥ  1999 ΔιεθνήΗ εθνοσυνέλευση της Ινδονησία εκλέγει ως πρόεδρο της χώρας τον 59χρονο μουσουλμάνο και σχεδόν τυφλό Αμντουραχμάν Ουαχίντ(ο Ουαχίντ συγκεντρώνει 373 ψήφους, ενώ ο αντίπαλος της Μεγκαουάτι Σουκαρνοπούτρι συγκεντρώνει  313, μετά  την εκλογή οι οπαδοί της  Σουκαρνοπούτρι  προκαλούν  βίαια  επεισόδια).Γράφεται ότι ο Αμερικανός αξιωματούχος Α. Μόουζες,  παρά τις τρείς συναντήσεις-συνομιλίες που είχε στα κατεχόμενα κυπριακά εδάφη με τον Τουρκοκύπριο ηγέτη Ρ.  Ντενκτάς, δεν κατάφερε να πείσει το συνομιλητή του να  προσέλθει σε συνομιλίες (στόχος η επίλυση του Κυπριακού – ο Μόουζες είχε και δύο συναντήσεις με τον πρόεδρο της Κύπρου Γλ. Κληρίδη). Σε δήλωση που κάνει ο Ρ. Ντενκτάς αναφέρει: «για να υπάρξει λύση στο Κυπριακό πρέπει οι Ελληνοκύπριοι να δουν τις  πραγματικότητες» (Οι Τουρκοκύπριοι δεν θα δεχθούν να κυβερνηθούν από τους Ελληνοκύπριους).
ΠΕΜΠΤΗ 21 ΟΚΤΩΒΡΙΟΥ  1999                         Αρχίζει στην Άγκυρα ο νέος γύρος (είναι ο 3ος) του ελληνοτουρκικού διαλόγου για θέματα «χαμηλής  πολιτικής» ( σε επίπεδο πρεσβευτών  και εκπροσώπων υπουργείων – οι συνομιλίες  θα συνεχιστούν και αύριο – συζητούνται θέματα που αφορούν την καταπολέμηση του οργανωμένου εγκλήματος, τη λαθρομετανάστευση, τα ναρκωτικά και θέματα που αφορούν την «τρομοκρατία» - Θα ακολουθήσουν και άλλες συνομιλίες στην Αθήνα στις 25-26 του τρέχοντος μηνός).Ο εκπρόσωπος  Τύπου της ΝΔ Α. Σπηλιωτόπουλος σε δηλώσεις του αναφερόμενος στο θέμα της «οπισθοχώρησης» που έκανε ο πρωθυπουργός Κ. Σημίτης στο «Ολυμπιακό Βιντεολόττο» λέει ότι: «Ο Κ. Σημίτης σε μια κρίσιμη αναμέτρηση έδωσε πρώτος το σύνθημα ¨ο σώζων εαυτόν σωθήτω¨»(η βουλευτής της ΝΔ Ντόρα Μπακογιάννη σε δηλώσεις της αναφέρει ότι, αν ήταν υπουργός και πάθαινε το «ρεζιλίκι» που έπαθαν χθες ορισμένοι, θα είχε την ευθιξία να παραιτηθεί). Το ηγετικό στέλεχος του ΠΑΣΟΚ Α. Πεπονής, αναφερόμενος στην απόφαση του πρωθυπουργού Κ. Σημίτη να μην ¨προχωρήσει¨ το «Ολυμπιακό Βιντεολόττο», δηλώνει: «Η απόφαση του πρωθυπουργού για απόσυρση ήταν σωστή και γενναία, η αιτιολόγησή της όμως, η εξήγηση που δόθηκε ήταν δειλή». Συνεχίζοντας λέει ότι: «Ο πρωθυπουργός θα έπρεπε  να αναγνωρίσει ότι τυχόν εφαρμογή του Βιντεολόττο θα επέτεινε τη νοσηρότητα στην κοινωνία. Αντί αυτού ο πρωθυπουργός αναζήτησε άλλη αιτιολογία που εντάσσεται στον κομματικό ανταγωνισμό».Η γ.γ. του ΚΚΕ Αλέκα Παπαρήγα χαρακτηρίζει: «¨θέατρο¨ τη διαμάχη ΝΔ-ΠΑΣΟΚ για το Βιντεολόττο». Για το ίδιο θέμα ο πρόεδρος του Συνασπισμού Ν. Κωνσταντόπουλος δηλώνει ότι: «Ο πρωθυπουργός στην υπόθεση του Βιντεολόττο έκανε άτακτη υποχώρηση».
ΠΕΜΠΤΗ 21 ΟΚΤΩΒΡΙΟΥ  1999 διεθνήΣε δηλώσεις που κάνει στα Τίρανα ο Ιταλός πρωθυπουργός Μ. Ντ’ Αλέμα λέει ότι: «Η Ιταλία θα υποστηρίξει την οικονομική  ανάπτυξη  της  Αλβανίας».Στην Ινδονησία η δημοφιλής ηγέτης της αντιπολίτευσης Μεγκαουάτι  Σουκαρνοπούτρι εκλέγεται αντιπρόεδρος της χώρας(υπερισχύει του μουσουλμάνου αντιπάλου της Χ. Χαζ με 396 έναντι 284 ψήφους. Η Σουκαρνοπούτρι είναι θυγατέρα του πρώτου προέδρου της Ινδονησίας Σουκάρνο.Στην Άγκυρα από έκρηξη βόμβας χάνει τη ζωή του ο γνωστός Τούρκος καθηγητής, δημοσιογράφος και πρώην Υπ Πολιτισμού Α. Κισλαλί – Ο Κισλαλί είχε αντιπαρατεθεί πολλές φορές με το χώρο του πολιτικού ισλάμ και με το χώρο του Εργατικού Κόμματος του Κουρδιστάν –ΡΚΚ). Με αφορμή τη δολοφονία του Α. Κισλαλί ο Τούρκος πρωθυπουργός Μπ. Ετσεβίτ δηλώνει: «Αυτοί που θέλουν να δημιουργήσουν χάος με επιθέσεις εναντίον σημαντικών διανοουμένων της χώρας, δεν θα καταφέρουν να πετύχουν ποτέ το στόχο τους».Η κατάσταση στην ρωσο-τσετσενική διένεξη είναι συγκεχυμένη. Το ρωσικό υπουργείο Άμυνας ισχυρίζεται ότι δεν έγινε βομβαρδισμός εναντίον του Γκρόζνι(πρωτεύουσα της Τσετσενίας). Οι Τσετσένοι ισχυρίζονται ότι είχαν νεκρούς από τον  βομβαρδισμό εναντίον  της πρωτεύουσας του Γκρόζνι.
ΠΑΡΑΣΚΕΥΗ  22 ΟΚΤΩΒΡΙΟΥ  1999Υπό την προεδρεία του πρωθυπουργού Κ. Σημίτη συνέρχεται η Κυβερνητική Επιτροπή (γράφεται ότι στη διάρκεια της συνεδρίασης καθορίστηκε  η  πορεία  που θα ακολουθήσει η  κυβέρνηση  στο θέμα του χαρακτηρισμού της Τουρκίας ως υποψήφια για ένταξη  στην Ε.Ε.) είναι όρος εκ των ων  ουκ  άνευ  για την διεύρυνση της Ε.Ε.». Σε άλλο σημείο της  δήλωσης αναφέρει ότι οι προϋπόθεση για την αναβάθμιση των ευρωτουρκικών σχέσεων  είναι η ύπαρξη συνθηκών ¨καλής γειτονίας¨». Ολοκληρώνεται στην Άγκυρα σε θετικό κλίμα, όπως αναγράφεται, οι ελληνοτουρκικές συνομιλίες που άρχισαν  χθες (α’ μέρος του τρίτου γύρου).Η βουλή με ψήφους 141 έναντι 93 απορρίπτει την πρόταση της αντιπολίτευσης για την σύσταση Εξεταστικής Επιτροπής με σκοπό την έρευνα της υπόθεσης της πτήσης ( προς Βουκουρέστι) του πρωθυπουργικού «Φάλκον» (είχε συνέπεια των θάνατο του αναπληρωτή υπουργού Εξωτερικών Γ. Κρανιδιώτη).Πτώση κατά 1,24% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί  στις  5.600,15 μονάδες. ΠΑΡΑΣΚΕΥΗ  22 ΟΚΤΩΒΡΙΟΥ  1999 διεθνήΣυλλαμβάνεται στο Γκστάαντ της Ελβετίας ο Μόρις Παπόν(89 ετών) που έχει καταδικασθεί από τα γαλλικά δικαστήρια σε κάθειρξη 10 ετών για «συνενοχή σε εγκλήματα κατά της ανθρωπότητας»(ήταν νομάρχης του Μπορντό στη διάρκεια της κατοχής – Β’ Παγκόσμιο Πόλεμο).Συνεχίζεται στην  Τουρκία  ο  θόρυβος  από τη δολοφονία  του  πρώην υπουργού και  διανοούμενου  Α. Κισλαλί.Γράφεται ότι δυνάμεις πιστές στον πρόεδρο της Συρίας Χ. Άσαντ, ύστερα από πολυήμερες αιματηρές συγκρούσεις, διέλυσαν τον ιδιωτικό στρατό που είχε δημιουργήσει ο αδελφός του προέδρου Χ. Άσαντ, Ρ. Άσαντ.Η κατάσταση στην ρωσο-τσετσενική διένεξη εξακολουθεί να είναι συγκεχυμένη. Οι Ρώσοι αξιωματούχοι ισχυρίζονται ότι δεν έγινε βομβαρδισμός του Γκρόζνι αλλά μια ειδική επιχείρηση των ρωσικών δυνάμεων. Οι Τσετσένοι ισχυρίζονται ότι το κέντρο του Γκρόζνι δέχθηκε επίθεση με πυραύλους, με αποτέλεσμα να χάσουν την Ζωή τους πάνω από  100 Τσετσένοι και να τραυματιστούν πολύ περισσότεροι.
ΣΑΒΒΑΤΟ  23 ΟΚΤΩΒΡΙΟΥ  1999    Ο Υπ. ΠΕΧΩΔΕ Κ. Λαλιώτης σε συνέντευξή του στην εφημερίδα «Επενδυτής», λέει μεταξύ άλλων ότι: «Η Νέα Δημοκρατία είχε ανέκαθεν αιμομικτικές σχέσεις με τα διαπλεκόμενα»(χαρακτηρίζει τον αρχηγό της ΝΔ Κ. Καραμανλή ως «αρχηγό με ημερομηνία λήξης».Σε δηλώσεις που κάνει στη Θεσσαλονίκη ο πρόεδρος του Συνασπισμού Ν. Κωνσταντόπουλος κατηγορεί την κυβέρνηση ότι ακολουθεί «συντηρητικές επιλογές που ανάγουν το ΠΑΣΟΚ σε νεοφιλελεύθερο κόμμα». Σε άλλο σημείο: «Ο Συνασπισμός είναι εναντία στην κομματική αυτοδυναμία, αλλά παράλληλα συντείνει και στην καθιέρωση ενός προοδευτικού πολιτικού σκηνικού». ΣΑΒΒΑΤΟ  23 ΟΚΤΩΒΡΙΟΥ  ΔιεθνήΤο κακουργιοδικείο του Παλέρμο αθωώνει, «ελλείψει επαρκών στοιχείων», τον επί επτά φορές πρωθυπουργό της Ιταλίας Τζ. Αντρεότι από την κατηγορία της συνεργασίας με τη σικελική μαφία. Μετά την ανακοίνωση της απόφασης ο Τζ. Αντρεότι δηλώνει: «Προσωπικά εγνώριζα ότι ήταν ανυπόστατες οι κατηγορίες, σήμερα η ατμόσφαιρα είναι καλύτερη παρά πριν ένα χρόνο»(το Σεπτέμβριο ο Αντρεότι είχε αθωωθεί από την κατηγορία της ηθικής αυτουργίας στη δολοφονία του δημοσιογράφου Μ. Πεκορέλι).Ο Υπ. Εξωτερικών  της Ινδίας Α. Πάνια απορρίπτοντας την πρόταση του Πακιστάν για διάλογο εφ’ όλης της ύλης με την Ινδία, σε συνέντευξη του που δημοσιεύεται στην εφημερίδα «Asia Age» δηλώνει: «Γιατί να συνομιλούμε; Πρέπει να δούμε με ποιον έχουμε να κάνουμε ως συνομιλητή, πως περιβλήθηκε εξουσίας. Δεν είναι πραξικόπημα κάποιου που έχει την εξουσία, την πολιτική ή την στρατιωτική. Είναι πραξικόπημα ενός αποτεθέντος. Που είναι ο νόμος;Οι ισχυρισμοί στρατιωτικών  αξιωματούχων των δυνάμεων της Τσετσενίας ότι κατέρριψαν δύο ρωσικά μαχητικά αεροπλάνα διαψεύδεται από αξιωματούχους της ρωσικής αεροπορίας.
ΚΥΡΙΑΚΗ  24 ΟΚΤΩΒΡΙΟΥ  1999Η βουλευτής του Συνασπισμού Μαρία Δαμανάκη σε δηλώσεις της στο ραδιοφωνικό σταθμό «Φλάς» λέει και τα εξής: «Ο συνασπισμός βρίσκεται σε προεκλογική  δυσκολία και είναι φυσικό να αναπτύσσονται και από τα μέλη του και από τους φίλους του αμυντικά αντανακλαστικά που λένε το εξής απλό με το οποίο εγώ συμφωνώ, ότι: Είστε λίγους μήνες πριν από τις εκλογές, επιτέλους είναι ανάγκη να εργαστείτε όλοι ώστε αυτό το κόμμα να επιβιώσει εκλογικά και να έχει ένα καλό εκλογικό αποτέλεσμα. Όταν σε   3-4 μήνες ενδεχομένως έχουμε εκλογές, πρέπει να σκεφτούμε σοβαρά αν θέλουμε ένα συνέδριο το οποίο σε όλα τα κόμματα δημιουργεί εσωστρέφεια και αντιπαράθεση». Ο πρόεδρος του Συνασπισμού Ν. Κωνσταντόπουλος επισκέπτεται το Οικουμενικό Πατριαρχείο Κωνσταντινουπόλεως. Επισκέπτεται  επίσης  σεισμοπαθείς  στη Γιαλόβα και  το Γκιολτζούκ.ΚΥΡΙΑΚΗ  24 ΟΚΤΩΒΡΙΟΥ  1999 ΔιεθνήΟ Τούρκος πρωθυπουργός Μ. Ετσεβίτ σε συνέντευξη του στο αμερικανικό περιοδικό «Νιουσγουικ», αναφερόμενος στα ελληνοτουρκικά  λέει: «Ο σεισμός στην Τουρκία είχε θετικές επιπτώσεις στο διάλογο που ήδη έχει αρχίσει μεταξύ των δύο υπουργών εξωτερικών. Δεν είναι ρεαλιστικό να περιμένει κανείς ότι θα αντιμετωπιστούν αμέσως τα βασικά θέματα – το Αιγαίο, η υφαλοκρηπίδα, τα χωρικά ύδατα. Ο διάλογος θα πρέπει να είναι σχετικός με οικονομικά και πολιτιστικά θέματα». Σε άλλο σημείο, αναφερόμενος στο Κυπριακό: «Δεν πιστεύουμε ότι υπάρχει σοβαρό πρόβλημα στην Κύπρο. Πριν από την τουρκική ενέργεια το 1974, υπήρχε συνεχής σύγκρουση στο νησί – η γενοκτονία κατά των Τούρκων, η εσωτερικές έριδες μεταξύ των Ελλήνων. Από τότε υπάρχει συνεχής ειρήνη». Σε άλλο σημείο: «Το γεγονός ότι στο νησί υπάρχουν δύο τελείως ανεξάρτητα κράτη πρέπει να αναγνωριστεί.  Μπορεί να μην υπάρξει διπλωματική αναγνώριση, αλλά θα πρέπει να αναγνωριστεί ότι υπάρχουν δύο διαφορετικές αυτόνομες κοινότητες».Στην κηδεία (23/10) του δολοφονηθέντος Τούρκου δημοσιογράφου και πρώην υπουργού Α. Κισλαλί παραβρίσκεται ολόκληρη σχεδόν η στρατιωτική ηγεσία της Τουρκίας και χιλιάδες ένστολοι αξιωματικοί (κατά την άφιξη του προέδρου Σ. Ντεμιρέλ και του πρωθυπουργού Μπ. Ετσεβίτ πολλοί από τους παρευρισκόμενους στην κηδεία φωνάζουν: «Οι δολοφόνοι βρίσκονται στο κοινοβούλιο» -  αναφέρονται στο ισλαμικό ¨Κόμμα της Αρετής¨).
ΔΕΥΤΕΡΑ 25 ΟΚΤΩΒΡΙΟΥ  1999 Ο πρωθυπουργός Κ. Σημίτης έχει συνάντηση με τον γραμματέα της Κ.Ε. του ΠΑΣΟΚ Κ. Σκανδαλίδη. Σε δηλώσεις που κάνει ο Κ. Σκανδαλίδης κατά την έξοδό του από το Μέγαρο Μαξίμου αναφερόμενος στα περί «Νέων σκανδάλων» που προτίθεται να φέρει στα φώς η ΝΔ, λέει: «Συνεχίζεται η οπερετική προσπάθεια της αξιωματικής αντιπολίτευσης να βγει στο φώς των πολιτικών πρωτοβουλιών με μια κίνηση προς το παρελθόν. Η ιστορία μόνο σαν φάρσα επαναλαμβάνεται. Δεν γίνονται ανένδοτοι χωρίς ιδέες και οράματα και με ανθρώπους που ουσιαστικά έχτισαν αυτό το κράτος. Εάν η ΝΔ πάει έτσι μέχρι  τις εκλογές, θα  μας διευκολύνει».Φθάνει  στη Θεσσαλονίκη  ο Πρόεδρος της Δημοκρατίας Κ. Στεφανόπουλος προκειμένου να παραστεί στις εκδηλώσεις για την επέτειο της απελευθέρωσης της Πόλης από τους Τούρκους και τις εκδηλώσεις για την επέτειο της 28ης Οκτωβρίου 1940. Σε δηλώσεις που κάνει αναφέρει και τα εξής: «Βρίσκω τόσο ομαλή την πολιτική ζωή της χώρας και τόσο σύμφωνη με το Σύνταγμα και τους νόμους που δεν αισθάνομαι να κάνω καμία παραίνεση προς κανένα. Τόσο η κυβέρνηση όσο και τα κόμματα της αντιπολίτευσης λειτουργούν από απόψεως συνταγματικής και πολιτικής κατά τον καλύτερο τρόπο τον οποίο έχει γνωρίσει η Ελλάδα σε αυτά τα 170 χρόνια ελεύθερης ζωής. Πρέπει να αισθανόμαστε και δικαιούμαστε να αισθανόμαστε αισιόδοξα γιατί έχουμε τις δυνατότητες να πετύχουμε την  ποθητή ευημερία, καθώς  και  την  εξασφάλιση  της  ειρήνης  στην  περιοχή  μας».Σε δηλώσεις που κάνει στην Άγκυρα ο πρόεδρος του Συνασπισμού Ν. Κωνσταντόπουλος: «Ο Συνασπισμός θέλει να μπορέσει να πορευθεί η Τουρκία προς την Ευρώπη με τα κριτήρια που ισχύουν για κάθε υποψήφια χώρα». Συνεχίζοντας λέει ότι «στο πλαίσιο της Ε.Ε. είναι αδιανόητο μια χώρα να έχει διεκδικήσεις σε βάρος άλλης, είναι αδιανόητο να μιλάμε για διχοτόμηση της Κύπρου». Ο Υπ. Εξωτερικών  Γ. Παπανδρέου δηλώνει τα κατωτέρω: «Θέλω να διαψεύσω με τον πιο κατηγορηματικά τρόπο την είδηση που μετέδωσε το τηλεοπτικό δίκτυο Τουρκίας CNN Turk, σύμφωνα με την οποία φέρομαι να ανακοίνωσα σήμερα ότι η Ελλάδα θα υποστηρίξει άνευ όρων την υποψηφιότητα της Τουρκίας στην Ε.Ε., στο Ελσίνκι. Πρόκειται για κατασκευασμένη είδηση που δημιουργεί ερωτήματα για τους στόχους και τη σκοπιμότητα που εξυπηρετεί. Η Ελληνική κυβέρνηση έχει επανειλημμένα εκφράσει με σαφήνεια τις θέσεις για το θέμα της υποψηφιότητας της Τουρκίας».Πτώση κατά 0,40% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 5.777,89 μονάδες.
ΔΕΥΤΕΡΑ  25 ΟΚΤΩΒΡΙΟΥ  1999 Διεθνή Ο Βούλγαρος πρωθυπουργός Ι. Κοστόφ έχει στη Σόφια συνάντηση με τον Αλβανό ομόλογο του Π. Μάικο. Οι δύο πρωθυπουργοί συζήτησαν διμερή και διεθνή θέματα. Σε δηλώσεις που κάνει ο Ι. Κοστόφ, λέει μεταξύ άλλων: «Η Βουλγαρία επιθυμεί το πρόβλημα του Κοσσυφοπεδίου να λυθεί χωρίς διόρθωση των συνόρων». Σε άλλο σημείο των δηλώσεων ο Βούλγαρος πρωθυπουργός αναφέρει ότι:  «Η χώρα του υποστηρίζει την ένταξη της ¨ΠΓΔΜ¨  στο ΝΑΤΟ και την Ε.Ε. Σε δηλώσεις που κάνει ο Π. Μάικο αναφέρει ότι: «Η διαίρεση της ¨ΠΓΔΜ¨ ουδέποτε συζητήθηκε στην Αλβανία» (οι δύο πρωθυπουργοί τάσσονται κατά της αλλαγής συνόρων στην περιοχή). Σύμφωνα με ανακοίνωση του υπουργείου Εσωτερικών της Τυνησίας πρόεδρος της χώρας επανεκλέγεται ο Ζ. Μπεν Αλί(συγκέντρωσε το 99,42% των ψήφων).Ο Αλβανός πρωθυπουργός Π. Μάικο ανακοινώνει την απόφαση του να παραιτηθεί από την θέση του(αιτία: «η πίεσης  από τις τελευταίες εξελίξεις στο Σοσιαλιστικό Κόμμα).Αρχίζουν στο Σβέτι Στεφάν (Άγιος Στέφανος) του Μαυροβούνιο Μεταξύ Σέρβων και Μαυροβούνιων με στόχο την διευθέτηση των διαφορών που χωρίζουν τις δύο πλευρές και που μπορεί να οδηγήσουν στην απόσχιση του Μαυροβουνίου από την Γιουγκοσλαβική Ομοσπονδία. Σε δηλώσεις του Μαυροβούνιου πρωθυπουργού Φ.  Βουγιάνοβιτς αναφέρει και τα εξής: «Διαπιστώσαμε ότι υπάρχουν διαφορετικές απόψεις, αλλά υποσχεθήκαμε να καταβάλουμε τη μεγαλύτερη δυνατή προσπάθεια να μείνουν ενωμένες οι Δημοκρατίες της Σερβίας και του Μαυροβουνίου».   Συνεχίζονται οι βομβαρδισμοί της ρώσικης αεροπορίας εναντίον  τσετσενικών στόχων. Επίσης, εντείνονται οι συγκρούσεις γύρω από το Γκρόζνι.Στην Αργεντινή, με καταμετρημένο το 97,2% των ψήφων, νέος πρόεδρος της χώρας εκλέγεται ο υποψήφιος της κεντροαριστερής αντιπολίτευσης Φ. ντε λα Ρουά(συγκεντρώνει το 48,4% των ψήφων. Ο υποψήφιος των Περονιστών Ε. Ντουάλντε  συγκεντρώνει  το 38%  των  ψήφων).Ο Τούρκος πρωθυπουργός Μπ. Ετσεβίτ έχει στην Άγκυρα συνάντηση-συνομιλία με τον Ισραηλινό ομόλογο του Ε. Μπάρακ (οι δύο άνδρες δηλώνουν, μεταξύ άλλων, ότι η συνεργασία μεταξύ των χωρών τους δεν στρέφεται «εναντίον τρίτης χώρας».)
ΤΡΙΤΗ  26 ΟΚΤΩΒΡΙΟΥ  1999Γράφεται ότι ο πρόεδρος της ΝΔ Κ. Καραμανλής, μιλώντας στη Θεσσαλονίκη σε στελέχη του κόμματό του, ανέφερε ότι: «Η ΝΔ θα συνεχίσει ασυμβίβαστη και με μεγαλύτερη ένταση τον αγώνα κατά της διαφθοράς και εναντίον των ¨διαπλεκόμενων συμφερόντων¨ .Σε δηλώσεις που κάνει στη Θεσσαλονίκη ο Υπ. Άμυνας Α. Τσοχατζόπουλος αναφερόμενος στο Κυπριακό: «Δεν μπορούμε να ξεχάσουμε τα αδέλφια μας στην Κύπρο. Και στέλνουμε ένα μήνυμα, ότι δεν αποδεχθούμε καμία λύση που δεν θα διασφαλίζει την επάνοδο των προσφύγων στα σπίτια τους και δεν θα αποκαταστήσει την ελευθερία και την δημοκρατία στην ενιαία ελεύθερη Κυπριακή Δημοκρατία μέλος της Ε.Ε.».Σε δηλώσεις που κάνει ο πρόεδρος του Συνασπισμού Ν. Κωνσταντόπουλος μετά την ολοκλήρωση των επαφών που είχε στην Άγκυρα (συνάντηση με τον πρόεδρο Σ. Ντεμιρέλ  - συναντήσεις με αρχηγούς πολιτικών κόμματων), λέει ότι «Τουρκία και Ελλάδα πρέπει να οικοδομήσουν το κοινό τους μέλλον στο πλαίσιο της Ε.Ε.» Σε άλλο σημείο των δηλώσεων του λέει : «Η Ελλάδα δεν θα πρέπει αν εμποδίσει την ευρωπαϊκή προοπτική της Τουρκίας . Η Τουρκία πρέπει να προσαρμοστεί στις αρχές και τους κανόνες που διέπουν την Ε.Ε.» (Ο Σ. Ντεμιρέλ δηλώνει ότι «η επίλυση των μεταξύ μας διαφορών είναι  δυνατή». Ολοκληρώνεται στην Αθήνα ο τρίτος γύρος του ελληνοτουρκικού διαλόγου. Όπως γράφεται οι δύο πλευρές αντάλλαξαν σχέδια συμφωνιών για θέματα τουρισμού, περιβάλλοντος, πολιτιστικών και μορφωτικών σχέσεων κ.α. (αποφασίστηκε  η  σύσταση  ομάδων  εργασίας).
ΤΡΙΤΗ  26 ΟΚΤΩΒΡΙΟΥ  1999 ΔΙΕΘΝΉΟ Αλβανός  πρωθυπουργός Π. Μάικο υποβάλλει  στον  ΠτΔ  Αλβανίας Ρ. Μεϊντάνι την παραίτηση του, η οποία έγινε δεκτή.Οι ρωσικές δυνάμεις σφίγκουν  τον κλοιό  γύρω από το Γκρόζνι. Οι ρώσικές δυνάμεις ισχυρίζονται ότι έχουν μπει σε χωριά που βρίσκονται στα περίχωρα της τσετσενικής πρωτεύουσας.Ο εκπρόσωπος της Ε.Ε. σε θέματα Εξωτερικής πολιτικής και Ασφάλειας Χ. Σολάνα( πρώην γ.γ. του ΝΑΤΟ ανέλαβε τα καθήκοντα του ως επικεφαλής της Κοινής Εξωτερικής Πολιτικής και πολιτικής Άμυνας της Ε.Ε. 18/10/99) μιλώντας στο Ε. Κοινοβούλιο εκφράζει την ελπίδα ότι: «Μέχρι το τέλος του έτους θα υπάρξει μια κοινή θέση των «15» σχετικά με την Κύπρο και τη Τουρκία. Λέει ακόμα ότι:  «Η κατάσταση στα Βαλκάνια αποτελεί ¨ουσιαστικό θέμα¨ για την  εξωτερική  πολιτική  Ασφαλείας  της  Ε.Ε.»Ο Εισαγγελέας του Ανώτατου Ακυρωτικού Δικαστηρίου της Τουρκίας Β. Σαβάς σε δηλώσεις του αναφέρει, μεταξύ άλλων, ότι: «Το κοινοβούλιο με τη σημερινή του μορφή δεν πρόκειται να λάβει ούτε ένα από τα μέτρα που έχουν ανακοινωθεί για την καταπολέμηση της ισλαμικής οπισθοδρόμησης». (οι δηλώσεις Σαβάς προκαλούν αντιδράσεις).
ΤΕΤΑΡΤΗ 27 ΟΚΤΩΒΡΙΟΥ  1999   Συνέρχονται στη Θεσσαλονίκη οι υπουργοί εξωτερικών των χωρών-μελών του ¨Οργανισμού για την Συνεργασία στον Εύξεινο Πόντο¨(ΟΣΕΠ) (οι σύνεδροι αποφεύγουν  να πάρουν απόφαση για τη διεύρυνση του αριθμού των χωρών-μελών του οργανισμού – εκλέγουν ως  νέο  γ.γ. του  Οργανισμού  τον  Γεωργιανό  Υπ. Εξωτερικών Β. Τσετσελασβίλι).Ο Υπ. Εξωτερικών Γ. Παπανδρέου έχει στη Θεσσαλονίκη, στο περιθώριο της συνόδου  των Υπ. Εξωτερικών του ¨Οργανισμού για τη Συνεργασία στον Εύξεινο Πόντο¨ (ΟΣΕΠ). Έχει επίσης  συνάντηση με τον Τούρκο Υπ. Εξωτερικών Ι. Τζεμ. Οι δύο υπουργοί Εξωτερικών Ελλάδος και Τουρκίας σε δηλώσεις τους «εκφράζουν την ικανοποίηση τους για τα μέχρι τώρα αποτελέσματα του  διεξαγόμενου ελληνοτουρκικού  διαλόγου, για τα λεγόμενα θέματα ¨χαμηλής πολιτικής¨». Πτώση κατά 2,42% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 5.390,37 μονάδες.ΤΕΤΑΡΤΗ 27 ΟΚΤΩΒΡΙΟΥ  1999 διεθνή Συνεχίζονται οι ρωσικοί βομβαρδισμοί της αεροπορίας και η δράση του πυροβολικού εναντίον τσετσενικών στόχων. Οι Ρώσοι ισχυρίζονται ότι βομβαρδίζουν θέσεις ισλαμιστών ανταρτών.Ο πρόεδρος της Λιθουανίας Β. Αντάμκους αποδέχεται την παραίτηση που του υπέβαλε ο πρωθυπουργός της χώρας Ρ. Πάξας.Σύμφωνα με το περιεχόμενο ψηφίσματος που υιοθετεί το Ευρωπαϊκό Κοινοβούλιο το Επιχειρησιακό Κέντρο της Υπηρεσίας για την Ανασυγκρότηση του Κοσσυφοπεδίου θα πρέπει να εδρεύει στην Πρίστινα και να διαθέτει ένα σημαντικό βαθμό αυτονομίας (ο ¨Οργανισμός για την ανασυγκρότηση των Βαλκανίων¨,  εδρεύει στη Θεσσαλονίκη).
ΠΕΜΠΤΗ  28 ΟΚΤΩΜΒΡΙΟΥ  1999Γιορτάζεται σε ολόκληρη τη χώρα η επέτειος της 28ης Οκτωβρίου του 1940. Στη μεγάλη στρατιωτική παρέλαση που πραγματοποιείται στη Θεσσαλονίκη παραβρίσκεται και ο πρόεδρος της Δημοκρατίας Κ. Στεφανόπουλος. Σε δηλώσεις που κάνει, μετά το τέλος της παρέλασης, αναφέρει και τα εξής: « Η 28Η Οκτωβρίου είναι  πάντοτε γεμάτη εθνική συγκίνηση και πατριωτικές αναμνήσεις. Και η μεν συγκινήσεις αφορούν όλους μας, όπως πιστεύω, οι αναμνήσεις είναι προνόμιο δικό μας, των παλαιότερων. Αλλά πρέπει οι νεότεροι να μάθουν όλα όσα αφορούν αυτές τις μεγάλες ημέρες και πιστεύω ότι η υποχρέωση των σχολείων, αλλά και των γονέων, να διδάξουν στα παιδιά ότι ξέρουν. Η εθνική μνήμη πρέπει να έχει συνέχεια για να παραμείνει πάντοτε ζωντανή». Ο πρόεδρος της ΝΔ για την επέτειο της 28ης Οκτωβρίου 1940: « Το μήνυμα της σημερινής  ημέρας είναι εθνική ενότητα και ομοψυχία για να μπορούμε να παίξουμε πρωταγωνιστικό ρόλο στην ευρύτερη περιοχή μας και να μπορούμε να υπερασπιστούμε τα εθνικά μας δίκαια και τα ζωτικά μας συμφέροντα» (δηλώσεις μετά το τέλος κάνει και ο Υπ. Άμυνας Α. Τσοχατζόπουλος).Ο Πρόεδρος της Δημοκρατίας Κ. Στεφανόπουλος εγκαινιάζοντας στη Γέφυρα Θεσσαλονίκης, Μουσείο Βαλκανικών Αγώνων, λέει: «Δεν κάλυψε η υπόλοιπη Ελλάδα τη Μακεδονία. Η Μακεδονία κάλυψε  και καλύπτει την Ελλάδα». Λέει ακόμα ότι: «Η Μακεδονία παραμένει πάντοτε προφυλακή».
ΠΕΜΠΤΗ  28 ΟΚΤΩΒΡΙΟΥ  1999 διεθνή Σε δηλώσεις που κάνει στο τουρκικό πρακτορείο ειδήσεων «Ανατολή» ο Τούρκος Υπουργός Εξωτερικών Ι. Τζεμ , αναφερόμενος στα ελληνοτουρκικά,  λέει ότι: «Η  Τουρκία θα εξακολουθεί να συμβάλλει στο θετικό κλίμα που ήδη υπάρχει μεταξύ της Τουρκίας και της Ελλάδας».  Σε άλλο σημείο των δηλώσεών του αναφέρει ότι:  «Όταν ξεκινήσει μια θετική περίοδο με μια χώρα με τη οποία είχαμε επί χρόνια πολύ αντίθετες προσεγγίσεις, τότε πρέπει να είμαστε επιφυλακτικοί».Ο Αλβανός πρόεδρος Ρ. Μεϊντάνι δίνει στο Ι. Μέτα την εντολή σχηματισμού νέα κυβέρνησης (ο Ι. Μέτα προτάθηκε από το Σοσιαλιστικό Κόμμα και από τα άλλα κόμματα που συμμετέχουν στον κυβερνητικό συνασπισμό – ο Μέτα είναι  30 χρονών και ήταν  πρόεδρος  του  Σοσιαλιστικού  Κόμματος).Το γερμανικό Υπ. Άμυνας με ανακοίνωση του: «Επιβεβαιώνει  τη συνεργασία Γερμανίας-Τουρκίας, ¨όχι για την κατασκευή χημικών¨ αλλά εργαστηρίου ανίχνευσης τους».  Σύμφωνα  με  την  ανακοίνωση: «Το  εργαστήριο αυτό δίνει τη δυνατότητα στην Τουρκία να αμυνθεί σε περίπτωση χρήσης χημικών όπλων και να προστατεύσει τους στρατιώτες και  τους  πολίτες  της».   Ο Γερμανός Υπ. Εξωτερικών Γ. Φίσερ, μιλώντας στο κοινοβούλιο της χώρας του αναφερόμενος στο θέμα των σχέσεων Τουρκίας-Ε.Ε. λέει: «Ο σεβασμός των ανθρωπίνων δικαιωμάτων από την Τουρκία είναι απαραίτητη προϋπόθεση για τη προσέγγισή της με την Ε.Ε. Η Τουρκία πρέπει να τηρήσει τα κριτήρια της Κοπεγχάγης, δηλαδή πολιτική σταθερότητα, οικονομική  σταθερότητα,  οικονομική  ανάπτυξη, σεβασμός των μειονοτήτων».  Ο Γιουγκοσλάβος Υφυπουργός Εξωτερικών Ν. Βούγιοβιτς σε δηλώσεις του αναφέρει ότι: «Οι Δυτικές δυνάμεις, μετά τους ΝΑΤΟϊκούς βομβαρδισμούς, προσπαθούν να βλάψουν τη Γιουγκοσλαβία χρησιμοποιώντας όλα τα μέσα, μεταξύ  των οποίων την εισαγωγή ¨ πλαστού χρήματος¨».
ΠΑΡΑΣΚΕΥΗ  29 ΟΚΤΩΒΡΙΟΥ  1999                Ο Πρόεδρος της Δημοκρατίας Κ. Στεφανόπουλος σε δηλώσεις που κάνει (28/10) κατά τη διάρκεια της τελετής ανακήρυξης του ως επίτιμου δημότη του Δήμου Μακεδνών (Καστοριά) αναφέρει, μεταξύ άλλων ότι: «Διανύουμε την  πλέον  πολιτισμένη  και  δημοκρατική  περίοδο  και  ότι  η  Ελλάδα  αποτελεί  ¨υπόδειγμα¨  για  τα  Βαλκάνια».Ο Υπ. Εξωτερικών Γ. Παπανδρέου έχει στο Βερολίνο συνάντηση με τον Γερμανό Υπ. Εξωτερικών(ομόλογό του) Γ. Φίσερ. Μεταξύ των θεμάτων που συζητούν οι δύο υπουργοί είναι το θέμα της αναγνώρισης της Τουρκίας ως υποψήφιας για ένταξη στην Ε.Ε.  χώρας. Σε δηλώσεις που κάνει ο Γερμανός υπουργός αναφέρει και τα εξής: «Η συζήτηση για υποψηφιότητα της Τουρκίας στην Ε.Ε. έχει οδηγήσει στη βελτίωση των σχέσεων Ελλάδας και Τουρκίας. Η βελτίωση θα βοηθήσει και το θέμα της Κύπρου». «Έχω κάνει ξεκάθαρό στην Τουρκία ότι το να γίνει μέλος της Ε.Ε. σημαίνει και αλληλεγγύη προς τα υπόλοιπα μέλη.  Όταν μια χώρα μέλος της Ε.Ε. έχει κάποιο πρόβλημα, αυτό το πρόβλημα είναι κοινό για όλα τα μέλη». Αύξηση κατά 0,96% σημειώνει ο γενικός δείκτης τιμών των μετοχών  στο χρηματιστήριο Αθηνών, με αποτέλεσμα να διαμορφωθεί στις 5.442,14 μονάδες.ΠΑΡΑΣΚΕΥΗ  29 ΟΚΤΩΒΡΙΟΥ  1999 ΔιεθνήΟ Χ. Σολάνα, Εκπρόσωπος της  Ε.Ε. για θέματα Άμυνας και Εξωτερικής Πολιτικής και ο Κρ. Πάτεν, αρμόδιος για τις Εξωτερικές Υποθέσεις  Επίτροπος  της  Ε.Ε., επισκέπτονται την Πρίστινα. Σε δηλώσεις που κάνει ο Κρ. Πάτεν  αναφέρεται ότι:  «Η Ε.Ε. για το 2000 έχει προγραμματίσει να διαθέσει στο Κοσσυφοπέδιο ποσό 500 εκατομμυρίων δολαρίων (μακροπρόθεσμη βοήθεια ανοικοδόμησης)».Σε δηλώσεις που κάνει στη γαλλική εφημερίδα «Λε Φιγκαρό» ο εκπρόσωπος του ΟΗΕ στα Βαλκάνια Κ. Μπιλντ, αναφερόμενος στον πρόεδρο της Γιουγκοσλαβίας Σλ. Μιλόσεβιτς, λέει: «Πρέπει να συνεχίσουμε να απομονώνουμε τους εγκληματίες πολέμου (υπονοεί Μιλόσεβιτς),  αλλά πρέπει να κάνουμε και χειρονομίες προς τη σερβική κοινωνία  για  να  της  δείξουμε  ότι  είμαστε  έτοιμοι  να  την  βοηθήσουμε». Γράφεται ότι Ισραηλινοί και Παλαιστίνιοι διαπραγματευτές κατέληξαν σε συμφωνία για την έναρξη διαπραγματεύσεων σχετικά με το τελικό καθεστώς των κατεχομένων εδαφών (οι διαπραγματεύσεις θα αρχίσουν 7 Νοέμβριου).
ΣΑΒΒΑΤΟ  30 ΟΚΤΩΒΡΙΟΥ  1999Ο πρωθυπουργός Κ. Σημίτης μιλώντας στη Μεγαλόπολη λέει και τα εξής: «Τις τελευταίες ημέρες επιχειρείται μια μετατόπιση της δημόσιας συζήτησης από τα μεγάλα προβλήματα του λαού μας και της χώρας μας, από τα πρωτεύοντα αυτά που πρέπει να μας απασχολούν όλους, στα δευτερεύοντα. Θέλουν κάποιοι να πάμε από την πολιτική στην παραπολιτική, από τα θέματα τα οποία πρέπει να συζητάμε και να προβληματιζόμαστε στη σκανδαλολογία. Αυτή η πρακτική, την οποία επιδιώκει η αξιωματική αντιπολίτευση, συσκοτίζει τα προβλήματα του τόπου. Δηλητηριάζει την πολιτική ζωή και υποβαθμίζει τα επιτεύγματα του τόπου και του ελληνικού λαού».Ολοκληρώνονται στο Βερολίνο οι συνομιλίες του Υπ .Εξωτερικών Γ. Παπανδρέου με τον Γερμανό ομόλογό του Γ. Φίσερ. Σε δηλώσεις που κάνει ο ΓΑΠ λέει: «Για το θέμα των ευρωτουρκικών σχέσεων αλλά και της ενταξιακής πορείας της Κύπρου συμφωνήσαμε να δουλέψουμε στενά τα δύο υπουργεία μέχρι  το Ελσίνκι  για να διαμορφώσουμε, όσο γίνεται, μια κοινή προσέγγιση ώστε στο Ελσίνκι  να υπάρξει ένα αποτέλεσμα κοινώς αποδεκτό».  Ο πρόεδρος της ΝΔ Κ. Καραμανλής, μιλώντας στη Χίο, λέει μεταξύ των άλλων: «Πιστεύουμε στο ήπιο κλίμα, πιστεύουμε στο διάλογο μεταξύ των πολιτικών κομμάτων, αλλά με τη διαφθορά έχουμε μετωπική σύγκρουση. Θα φθάσουμε στα άκρα, και  θέλω να πιστεύω ότι υπάρχουν  καθαρές φωνές και μέσα στον κυβερνητικό χώρο. Να σταθούν δίπλα μας σε αυτόν τον αγώνα.  Αφού  δεν τον κάνουν μόνοι τους, θα τον κάνουμε εμείς, αλλά θέλουμε όλους τους καθαρούς Έλληνες δίπλα μας» (κατηγορεί την κυβέρνηση για «ακατάσχετη παροχολογία»).
ΣΑΒΒΑΤΟ  30 ΟΚΤΩΒΡΙΟΥ  1999 ΔιεθνήΟ Αλβανός εντολοδόχος πρωθυπουργός Ι. Μέτα ανακοινώνει τη σύνθεση της κυβέρνησης του (την ενέκρινε ο πρόεδρος  Ρ. Μεϊντάνι  - η νέα κυβέρνηση πρέπει να πάρε ψήφο εμπιστοσύνης από την βουλή). Διεξάγονται αύριο στην ¨ΠΓΔΜ¨ προεδρικές εκλογές. Περίπου  1.610.000 ψηφοφόροι καλούνται να εκλέξουν τον διάδοχό του σημερινού προέδρου Κ. Γλιγκόροφ(6 είναι οι υποψήφιοι).Οι ρωσικοί βομβαρδισμοί συνεχίζονται. Τσετσένοι αξιωματούχοι ισχυρίζονται ότι οι ρώσικες δυνάμεις βομβάρδισαν φάλαγγα αμάχων. Αντίθετα, οι Ρώσοι αξιωματούχοι ισχυρίζονται ότι η αυτοκινητοπομπή που βομβαρδίστηκε από τα ρωσικά στρατεύματα,  ήταν στρατιωτική.
ΚΥΡΙΑΚΗ 31 ΟΚΤΩΒΡΙΟΥ  1999                  Ο πρόεδρος της ΝΔ Κ. Καραμανλής μιλώντας κατά τη διάρκεια της περιοδείας  του στη Χίο και τις Οινούσες, επαναλαμβάνει ότι το κόμμα του θα κλιμακώσει τον αγώνα του εναντίον της διαφθοράς».  Λέει ακόμα ότι πήγε στράφι το Β’ Κοινοτικό Πλαίσιο Στήριξης (ΚΠΣ) και πολύ φοβάμαι ότι, ενώ βρισκόμαστε στο κατώφλι του Γ’ ΚΠΣ, με αυτόν τον τρόπο που διαχειρίζεται η κυβέρνηση το δημόσιο χρήμα είναι μια χαμένη ευκαιρία από πριν» (λέει επίσης ότι η κυβέρνηση δεν βρίσκεται στην υπηρεσία των πολιτών, αλλά των μεγάλων συμφερόντων).  Τέλος, αναφερόμενος στις καταγγελίες του πρωθυπουργού Σημίτη ότι η ΝΔ υπονομεύει την πορεία της χώρας προς την ΟΝΕ λέει: «Με λύπη μου άκουσα τον πρωθυπουργό να λέει ότι η ΝΔ υπονομεύει την πορεία προς την Ευρώπη. Η ΝΔ κατ’ εξοχήν  παράταξη του ευρωπαϊκού προσανατολισμού , παράταξη που δίνει μάχη για την ευρωπαϊκή αντίληψη, που και σήμερα στηρίζει και εγγυάται την ευρωπαϊκή προοπτική και το μέλλον της  χώρας».Ο Υπ. Αμύνης Α. Τσοχατζόπουλος, αναφερόμενος στο ενδεχόμενο να τύχει η Τουρκία «ειδικής μεταχείρισης» από την Ε.Ε. δηλώνει: «Η Ελλάδα παίρνει μια θετική στάση υπέρ της Τουρκίας στο Ελσίνκι, ζητά να εφαρμοστούν οι δεσμεύσεις και οι όροι λειτουργίας της Ε.Ε. Ο δρόμος για την Τουρκία θα ανοίξει με τους ίδιους ακριβώς όρους και με την ίδια ακριβώς μεταχείριση, όπως και με όλα τα άλλα κράτη. Δεν δεχόμαστε ειδική μεταχείριση για την Τουρκία».   Ο Κυβερνητικός Εκπρόσωπος Δ. Ρέππας σε συνέντευξή του στην εφημερίδα «Κυριακάτική Ελευθεροτυπία» αναφέρει ότι η ΝΔ στην υπόθεση του «Ολυμπιακού Βιντεολόττο» υιοθέτησε τα επιχειρήματα τριών εταιριών και ηλεκτρονικών παιχνιδιών («HAYAT REGENCY, DANCO ENERGY, I.B.C. M.»).Ο πρώην πρόεδρος της ΝΔ Μ. Έβερτ δηλώνει τα ακόλουθα: «Ο κ. Σημίτης στην περιοδεία του στην Αρκαδία ανέφερε ότι στελέχη της ΝΔ υπονομεύουν την πορεία της χώρας προς την ΟΝΕ, δίδοντας στην Ε.Ε. ψευδή στοιχεία για την πορεία της ελληνικής οικονομίας. Εάν ο κ. Σημίτης έχει στοιχεία, οφείλει να δώσει αμέσως στην δημοσιότητα, αναφερόμενος ονομαστικά ποια στελέχη, που και πότε επεδίωξαν να συκοφαντήσουν τη χώρα διεθνώς. Εάν δεν τα ονοματίσει, τότε θα δώσει κάθε δικαίωμα στον οποιοδήποτε να τον χαρακτηρίζει συκοφάντη».
ΚΥΡΙΑΚΗ 31 ΟΚΤΩΒΡΙΟΥ  1999 διεθνήΔιεξάγονται προεδρικές εκλογές  στην «ΠΓΔΜ», περίπου 1.610.000 ψηφοφόροι καλούνται να εκλέξουν τον διάδοχο του Κ. Γκλιγκόροφ (6  είναι οι υποψήφιοι).  Τα πρώτα αποτελέσματα  αναμένεται να ανακοινωθούν την επόμενη μέρα.Σε ανακοίνωση της γιουγκοσλαβικής κυβέρνησης αναφέρεται ότι από την ημέρα που οι δυνάμεις του ΝΑΤΟ ανέλαβαν τον έλεγχο του Κοσσυφοπεδίου, 267 άτομα μη αλβανικής καταγωγής έχασαν τη ζωή τους στην περιοχή αυτή.Ρωσικές πηγές αναφέρουν ότι οι ρωσικές δυνάμεις συνεχίζουν την πολιορκία του Γκρόζνι και ο αποκλεισμός της πρωτεύουσας της Τσετσενίας είναι ολοκληρωτικός.
ΔΕΥΤΕΡΑ 1 ΝΟΕΜΒΡΙΟΥ  1999Ο Υπ. Δικαιοσύνης Ε. Γιαννόπουλος με έγγραφό του ζητά από τον εισαγγελέα του Αρείου Πάγου την διεξαγωγή έρευνας για τις καταγγελίες(δημοσίευμα εφημερίδας «Απογευματινή»), συνέντευξη του βουλευτή της ΝΔ Δ. Κωστόπουλου ότι: «Για να πάρει κανείς δημόσιο έργο πρέπει να πληρώσει μίζα (στο υπουργείο ΥΠΕΧΩΔΕ)».Υπό την προεδρία του προέδρου  της  ΝΔ πραγματοποιείται σύσκεψη των τομεαρχών του κόμματος (μεταξύ των θεμάτων συζητούνται κατά τη διάρκεια της σύσκεψης είναι το «Ξυστό» - και οι παράνομες προσλήψεις στο δημόσιο .  Για το «Πρώτο» ο εκπρόσωπος Τύπου Α. Σπηλιωτόπουλος δηλώνει ότι: «Είναι καταφανής η μη τήρηση της  σχετικής  σύμβασης,  όπως  καταφανής  είναι  και  η  παράνομη ανανέωσή  της.Ο Κυβερνητικός Εκπρόσωπος Δ. Ρέππας αναφερόμενος στην επικείμενη σύνοδο των ηγετών των χωρών- μελών της Ε.Ε. στο Ελσίνκι και στο θέμα της αναγνώρισης της Τουρκία ως υποψήφια για ένταξη στην Ε.Ε. χώρας, αναφέρει. «Η ελληνική κυβέρνηση και στην Σύνοδο Κορυφής στο Ελσίνκι θα διατυπώσει τη θέση της με γνώμονα το εθνικό συμφέρον.  Δεν υπάρχει οποιοδήποτε πρόβλημα. Δεν πρόκειται να είναι οι στιγμές τόσο άσχημες για την ελληνική κυβέρνηση, για έναν πολύ απλό  λόγο: Η ελληνική κυβέρνηση έχει ξεκάθαρη, έχει σαφέστατη πολιτική για το συγκεκριμένο ζήτημα.  Είναι θέμα άλλων να αποσαφηνίσουν πλήρως την πολιτική τους, ώστε να προκύψει, και επιθυμούμε να προκύψει, συμφωνία για το θέμα της απόκτησης από την Τουρκία της ιδιότητας της υποψήφιας προς ένταξη στην Ε.Ε. χώρας.  Εμείς έχουμε ξεκαθαρίσει την πολιτική μας, ή οποία θα εκφραστεί εκείνη την ώρα συμπυκνωμένη με ένα ¨Ναι¨ ή ένα ¨Όχι¨. Μπορεί να συμβεί το ένα, μπορεί να συμβεί το άλλο». Ο Κυβερνητικός  Εκπρόσωπος  Δ. Ρέππας, αναφερόμενος στις καταγγελίες της ΝΔ ότι  η κυβέρνηση ότι σχετικά με τα οικονομικά δεδομένα κάνει «δημιουργική λογιστική», δηλώνει : «Μας κατηγορούν ότι παραποιούμε τα στοιχεία, έχουν πει ότι ¨μακιγιάρουμε¨ τα οικονομικά μεγέθη, ενώ γνωρίζουν πολύ καλά ότι οι ελεγκτικοί φορείς της Ε.Ε. έχουν κατ’ επανάληψη ελέγξει  την  πορεία  των οικονομικών μεγεθών της χώρας και μας έχουν αποφανθεί θετικά».Ο Οικουμενικός Πατριάρχης Βαρθολομαίος έχει στο Φανάρι συνάντηση-συνομιλία με τον Αμερικάνο πρεσβευτή Στην  Άγκυρα Μ. Πάρις,Ο βουλευτής του ΠΑΣΟΚ Ε. Βλασσόπουλος  σε  επιστολή  του προς τον πρόεδρο της βουλής Α. Κακλαμάνη αναφέρει μεταξύ άλλων ότι: «Είναι λυπηρό ότι το πνεύμα και το γράμμα των πορισμάτων (σ.σ. του συμποσίου που πραγματοποιήθηκε στις Βρυξέλλες  για τον καθορισμό και της μορφής, του περιεχομένου και του στόχου του προς δημιουργία Μουσείου της Ευρώπης) απουσιάζει το ενδιαφέρον για την ένταξη των στοιχείων του αρχαιοελληνικού και βυζαντινού πολιτισμού στην ύλη του εν λόγω μουσείου. Εκείνο όμως που αποτελεί πρόκληση είναι ότι στην πραγματικότητα δεν απουσιάζει αναφορά στον ελληνικό πολιτισμό. Αντίθετα, ρητά αποκλείονται τα στοιχεία του ως Αταίριαστα με την ιδέα μια Ενωμένης Ευρώπης και  περισσότερο συγγενικά με τη μεσογειακή ταυτότητα, και τίθεται ως χρονικό ορόσημο  της  ευρωπαϊκής  ιστορίας η σκέψη του Καρλομάγνου».Αύξηση κατά 3,46% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθείς τις 5.630,27 μονάδες.
ΔΕΥΤΕΡΑ 1 ΝΟΕΜΒΡΙΟΥ  1999 διεθνήΟ Τούρκος πρωθυπουργός  Μπ. Ετσεβίτ, μιλώντας στη τηλεόραση και αναφερόμενος στο Κυπριακό, λέει: «Η Ελλάδα έχει χάσει το δικαίωμα να είναι εγγυήτρια δύναμη στην Κύπρο, διότι το πραξικόπημα του 1974 προήλθε από  την  Ελλάδα». Στις προεδρικές εκλογές που έγιναν την Κυριακή στην Ουρουγουάη ο υποψήφιος της κεντροαριστεράς Τ. Βασκέζ συγκεντρώνει το 38,51% των ψήφων και έρχεται πρώτος, ενώ ο υποψήφιος του κυβερνώντος κόμματος του Κλοράντο Χ. Μπατλ έρχεται δεύτερος συγκεντρώνοντας το 31,32% των ψήφων(ο νικητής θα αναδειχθεί στο Β’ γύρο).Σύμφωνα με τα αποτελέσματα των βουλευτικών εκλογών που έγιναν την Κυριακή στη Γεωργία το κόμμα του προέδρου Ε. Σεβαρντνάτζε, η ¨Ένωση Πολιτών¨, πήρε το 52% των ψήφων, ενώ το ¨Κόμμα της Γεωργικής  Ένωσης για την Ανανέωση¨  του Α. Αμπατζίτζε  πήρε  το  26,5% των ψήφων.Γίνεται γνωστό ότι στην Ουκρανία ο Λ. Κούτσμα(σημερινός πρόεδρος) πήρε το 36,4% των ψήφων, ενώ ο κυριότερος αντίπαλός του Π. Σιμονένκο πήρε το 22,3% των ψήφων(ο νικητής θα αναδειχθεί στο Β’ γύρο).Οι ρωσικές δυνάμεις συνεχίζουν να βομβαρδίζουν το Γκρόζνι  και  άλλες  περιοχές  της  Τσετσενίας.
ΕΥΓΕ ΣΤΟΥΣ ΚΑΛΑΜΑΤΙΑΝΟΥΣ
ΤΕΤΑΡΤΗ 13 ΟΚΤΩΒΡΙΟΥ  1999       Ο επίτιμος πρόεδρος της ΝΔ Κ. Μητσοτάκης σε συνέντευξή του στο τηλεοπτικό σταθμό «MEGA»:  «Σωστά έστειλε ο Κ. Σημίτης  μήνυμα  προς  την  τουρκική  πλευρά,  δεν  σας  κρύβω, και  εγώ  το  έστειλα   με  το δικό μου τρόπο προς την  τουρκική   πλευρά».  Σε άλλο σημείο «Στην Ελλάδα – δόξα το Θεό – έχουμε μια κατάσταση καλή για να έχουμε μια κυβέρνηση η οποία, αφού  πέρασε το ΠΑΣΟΚ από πολλές  περιπλανήσεις,  μπαίνει στην σωστή κατεύθυνση  του διαλόγου και  της προσπάθειας  ειρηνικής  επίλυσης  των διαφορών μας.  Έχουμε μια αντιπολίτευση υπεύθυνη, εν πάση περιπτώσει δεν έχουμε την ακραία αντιπολίτευση του παρελθόντος  και έχουμε και τα μικρά κόμματα τα οποία εν πολλοίς συνεισφέρουν θετικά».Σε δηλώσεις που κάνει στον τηλεοπτικό σταθμό «ΜΕΓΚΑ» ο πρώην πρωθυπουργός Μ. Γιλμάζ  λέει: «Αν αναμένετε μια χειρονομία από  την Τουρκία ζωτικής σημασίας για το Κυπριακό, φοβάμαι πως η Τουρκία δεν είναι σε θέση να κάνει  καμία  χειρονομία».Ο Υπ. Εξωτερικών Γ. Παπανδρέου σε δηλώσεις του, αναφερόμενος στο θέμα της διεύρυνσης της Ε.Ε., λέει ότι: «Όλες οι χώρες στα Βαλκάνια θεωρούμε ότι μπορούν να είναι μέλη της Ε.Ε. Συμπεριλαμβάνουμε σε αυτή την πρότασή μας και τη Γιουγκοσλαβία» (αφήνει να εννοηθεί ότι αναφέρεται στην μετά-Μιλόσεβιτς Γιουγκοσλαβία).Ο  Υπ. Εξωτερικών Γ. Παπανδρέου  έχει συνάντηση στην Αθήνα με τον Κύπριο ομόλογο του Κασουλίδη. Σε δηλώσεις που κάνει ο Κύπριος υπουργός  λέει «Υπάρχουν αυτή τη στιγμή τρεις  παράλληλοι διαπραγματευτικού δρόμοι, οι προσπάθειες  λύσης του Κυπριακού, οι ελληνοτουρικές  σχέσεις  και οι ευρωτουρκικές  σχέσεις.  Αυτοί οι τρείς ανεξάρτητοι δρόμοι δεν σχετίζονται μεταξύ τους, είναι ανεξάρτητοι. Οποιαδήποτε πρόοδος όμως στον ένα ενισχύει τους άλλους δύο». Ο Υπ. Αμύνης Α. Τσοχατζόπουλος στο πλαίσιο της επίσκεψης που πραγματοποιεί στο Ισραήλ, είχε συνάντηση με  τον Ισραηλινό πρόεδρο Ε. Βάιζμαν(προεδρικό μέγαρό, Δυτική Ιερουσαλήμ).Υπό την προεδρία του Κ. Καραμανλή συνέρχεται η Εκτελεστική Επιτροπή της ΝΔ. Σε δηλώσεις που κάνει ο εκπρόσωπος Τύπου του κόμματος Α. Σπηλιωτόπουλος λέει και τα εξής: «Σήμερα αποφασίσαμε τη μετωπική σύγκρουση με τη διαφθορά. Το μείζον πρόβλημα, που αυτή τη στιγμή υπάρχει, είναι ότι κυριαρχεί η αδιαφάνεια σε κάθε πτυχή του δημόσιου βίου. Αυτή τη νοσηρότητα η ΝΔ είναι αποφασισμένη να την πολεμήσει και στην κατεύθυνση αυτή θα επιδιώξει συνεννόηση με τα  υπόλοιπα  κόμματα  της  αντιπολίτευσης».
ΤΕΤΑΡΤΗ 13 ΟΚΤΩΒΡΙΟΥ 1999 διεθνήΟ πρόεδρος  της  Ευρωπαϊκής  Επιτροπής Ρ. Πρόντι  παρουσιάζει  στο  Ευρωπαϊκό κοινοβούλιο την έκθεση της επιτροπής  για θέματα διεύρυνσης της Ε.Ε. και αναφερόμενος στην Τουρκία λέει: «Η περίπτωση της Τουρκίας θέλει ειδική μεταχείριση» (έχει σαφώς το καθεστώς της υποψήφιας χώρας – δεν μπορεί να αρχίσουν διαπραγματεύσεις ένταξης  γιατί  δεν  πλήρη  τα  πολιτικά  κριτήρια που προβλέπει η Κοπεγχάγη). Ο Τούρκος Υπ. Εξ Ι. Τζεμ μιλώντας στην τουρκική εθνοσυνέλευση για ελληνοτουρκικά: «Η Ελλάδα και η Τουρκία έχουν δικές  τους αλήθειες και  δεν  παραιτούνται  από   αυτές». Συνεχίζοντας λέει ότι: «Δεν είναι σωστό να πιστεύεται ότι επειδή  υπάρχει  κάποια ηπιότητα, θα βελτιωθούν όλα. Η Τουρκία και  Ελλάδα αγωνίζονται  για  τα συμφέροντα τους. Η επιδεξιότητα είναι να βρεθούν τα κοινά σημεία, εάν υπάρχουν κοινά σημεία, στα συμφέροντα αυτά».  Σε άλλο σημείο της ομιλίας του λέει: «Προ ετών η ελληνική εξωτερική πολιτική θεωρούσε ότι το συμφέρον  της Ελλάδος ήταν η διαμάχη με τη Τουρκία. Η σημερινή εξωτερική πολιτική όμως θεωρεί ότι συμφέρον της Ελλάδος είναι  και να μην βρίσκεται σε διαμάχη με την Τουρκία και να μειώσει την ένταση στο Αιγαίο. Η μεταξύ τους διαφορά είναι σημαντική, όμως κατά βάση υπάρχουν υπολογισμοί που έχουν να κάνουν με τα ίδια τα συμφέροντα». «Εξηγήσαμε με σαφήνεια στους συνομιλητές μας ότι η Τουρκία δεν έχει βλέψεις επί των εδαφών κανενός». Στο Πακιστάν ο Πραξικοπηματίας στρατηγός Π. Μουσάραφ στο διάγγελμά που απευθύνει προς τον Πακιστανικό λαό, αναφέρει ότι: «Οι ένοπλες δυνάμεις παρενέβησαν προκειμένου να θέσουν τέρμα στην αβεβαιότητα και την αταξία που επικρατούσαν στην χώρα (το πραξικόπημα καταδικάζουν πολλές χώρες). Ο Λευκός Οίκος σε ανακοίνωση του αναφέρει ότι: «Επιθυμεί την αποκατάσταση πολιτικής διακυβέρνησης, συμβατή με τις δημοκρατικές αρχές και το Σύνταγμα». Ο πρώην Γενικός Γραμματέας του ΝΑΤΟ Χ. Σολάνα δηλώνει ότι: «Όταν μαθαίνεις για στρατιωτικό πραξικόπημα και ξέρεις ότι η χώρα έχει πυρηνικά, θα πρέπει να ανησυχείς».  Η πρώην πρωθυπουργός Μπεναζίρ Μπούτο δηλώνει ότι: «Η 12η Οκτωβρίου δεν θα μείνει γνωστή ως η μέρα που ¨πέθανε η δημοκρατία¨,  αλλά ως  η ημέρα που η δημοκρατία αρχίζει να ¨ξαναγεννιέται¨».
ΠΕΜΠΤΗ 14 ΟΚΤΩΒΡΙΟΥ  1999Ο Υπ. Άμυνας Α. Τσοχατζόπουλος έχει στο Τελ Αβίβ συνάντηση με τον Ισραηλινό πρωθυπουργό και Υπουργό  Άμυνας  Ε. Μπάρακ. Οι δύο άνδρες υπογράφουν νέα συμφωνία  στρατιωτικής συνεργασίας Ελλάδος- Ισραήλ.  Σε  δηλώσεις  που  κάνει  ο  Έλληνας  υπουργός αναφέρει και τα εξής: «Αποφασίσαμε να ανανεώσουμε τη συμφωνία και να τη διευρύνουμε με όλα εκείνα τα στοιχεία που συγκεκριμένα πλέον επιβάλλουν οι ανάγκες  ενδυνάμωσης της αμυντικής μας συνεργασίας»(η προηγούμενη συνεργασία είχε υπογραφεί το 1994). Έντονή είναι η αντιπαράθεση μεταξύ κυβέρνησης και αντιπολίτευσης, εντός και εκτός βουλής, για το θέμα του «Ολυμπιακού Βιντεολόττο» (τα έσοδα θα διατεθούν για την οργάνωση των Ολυμπιακών Αγώνων του 2004). Η κυβέρνηση υποστηρίζει ότι: «Το ¨Βιντεολόττο¨ είναι δέσμευση προς την ΔΟΕ από το φάκελο διεκδίκησης των Ολυμπιακών Αγώνων. Η ΝΔ ζητά τη ματαίωση του ¨Βιντεολόττο¨. Ο Στ. Μάνος ισχυρίζεται ότι ο διαγωνισμός για το ¨Βιντεολόττο¨ είναι  διάτρητος).Ο εκπρόσωπος Τύπου της ΝΔ Α. Σπηλιωτόπουλος, με αφορμή το θέμα του «Ολυμπιακού Βιντεολόττο» δηλώνει ότι: «Οι κυβερνήσεις  του ΠΑΣΟΚ ευθύνονται για τη διαφθορά που μαστίζει σήμερα το δημόσιο βίο της χώρας και είναι αυτές που εισήγαγαν και θεσμοθέτησαν διαδικασίες αδιαφάνειας». Συνεχίζοντας  λέει  ότι: «Η ΝΔ θα αγωνιστεί κατά τρόπον ανένδοτο κατά της διαφθοράς, έχει την πολιτική βούληση και έχει επεξεργαστεί τους κατάλληλους μηχανισμούς για να παρέμβει άμεσα και αποτελεσματικά».Ο επίτιμος πρόεδρος της ΝΔ Κ. Μητσοτάκης, μιλώντας στη βουλή και αναφερόμενος στο «Ολυμπιακό Βιντεολόττο», λέει: «Τι θέλει η κυβέρνηση να κάνει; Τόσο πολύ υποδουλωμένη είναι στα διαπλεκόμενα, ώστε θέλει καλά και σώνει να φτιάξει αυτό το λαχείο, το οποίο δεν είναι ολυμπιακό λαχείο, αλλά  αποτελεί  ολυμπιακή ντροπή. Η Ελλάς σήμερα είναι η Ελλάς των διαπλεκομένων».
ΠΕΜΠΤΗ 14 ΟΚΤΩΒΡΙΟΥ  1999Η Ιεραρχία της Εκκλησίας της Ελλάδος εκλέγει ως μητροπολίτη Θεσσαλιώτιδος και Φαναριοφερσάλων τον Θεόκλητο Κουμαριανό(46 ετών).Πτώση κατά 3,88% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 5.916,68 μονάδες.ΠΕΜΠΤΗ  14 ΟΚΤΩΒΡΙΟΥ 1999 διεθνήΣτο Πακιστάν οι πραξικοπηματίες κλείνουν το κτήριο της βουλής και δηλώνουν ότι δεν προτίθενται να επιβάλλουν στρατιωτικό νόμο. ο Αμερικανός πρόεδρος Μπ. Κλίντον, «Χαρακτηρίζει τα γεγονότα στο Πακιστάν ως συμφορά για  την πακιστανική δημοκρατία».
ΠΑΡΑΣΚΕΥΗ  15 ΟΚΤΩΒΡΙΟΥ 1999   Ο γραμματέας της Κ.Ε. του ΠΑΣΟΚ Κ. Σκανδαλίδης σε δηλώσεις που κάνει στην Καρδίτσα αναφέρει και τα εξής: «Εμείς θέλουμε εκλογές στο τέλος της τετραετίας, θέλουμε εκλογές μετά την οριστική ένταξη στην ΟΝΕ. Πρέπει η χώρα από το Μάρτιο ως  τον Ιούνιο, που θα υπάρξει η τελική κρίση, να είναι ήσυχη και με πολιτική σταθερότητα διότι θα μετριέται κάθε στιγμή η οικονομία μας. Και ασφαλώς, ολοκληρώνοντας το έργο μας θα ζητήσουμε την ψήφο του λαού. Αν η αντιπολίτευση έχει πάρει απόφαση, γιατί από ότι καταλαβαίνω μάλλον μετέωρα βήματα κάνει μέχρι τώρα, αν έχει πάρει την οριστική απόφαση να οδηγήσει τη χώρα σε εκλογές το Μάρτιο, ας αναλάβει το τίμημα και το κόστος αυτών των εκλογών. Σε αυτή την περίπτωση, και στις 26 Μαρτίου το ΠΑΣΟΚ θα κερδίσει τις εκλογές».Ο πρόεδρος της ΝΔ Κ. Καραμανλής έχει  συνάντηση  με  τον  πρόεδρο  της  βουλής  Απ. Κακλαμάνη. Σε δηλώσεις που κάνει ο Κ. Καραμανλής, μετά το τέλος της συνάντησης, λέει: «Επισκέφθηκα τον πρόεδρο της βουλής για να τον ενημερώσω για το μέγα σκάνδαλο της υπόθεσης των ¨κουλοχέρηδων¨. Το θεώρησα υποχρέωσή μου να τον ενημερώσω και λόγω της θεσμικής μου ιδιότητος και διότι έχει πολλές φορές αντιταχθεί στα φαινόμενα αδιαφάνειας. Θέλω για μια ακόμη φορά να πω ότι αυτή η υπόθεση είναι ντροπή και αίσχος. Να γεμίσει δηλαδή η Ελλάδα, κάθε γειτονιά και κάθε χωριό με ¨κουλοχέρηδες¨ και μάλιστα με μια διάτρητη σύμβαση. Και θέλω ακόμα να πω ότι παράταση σιωπής της κυβέρνησης σε αυτό το θέμα ισοδυναμεί με ενοχή, εάν δεν το πάρουν πίσω, τότε θα έχει αποδειχθεί ότι είναι κυβέρνηση του τζόγου. Και θέλω να πω προς όλους τους Έλληνες και τις Ελληνίδες ότι εμείς αυτό δεν θα το αφήσουμε να περάσει»(ο λόγος για το «Ολυμπιακό Βιντεολόττο»).Πτώση κατά 2,17% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 5.788,49 μονάδες.
ΠΑΡΑΣΚΕΥΗ  15 ΟΚΤΩΒΡΙΟΥ  1999 ΔιεθνήΤο Νόμπελ Ειρήνης απονέμεται στο μη Κυβερνητική Οργάνωση «Γιατροί χωρίς Σύνορα». Ο αξιωματούχος των «Γιατρών  χωρίς  σύνορα» Φιλίπ Μπιμπερσόν, δηλώνει: «Λιγότερη τιμή και περισσότερο βάρος ευθύνης είναι το Νόμπελ Ειρήνης».Πραγματοποιείται στο Τάμπελε της Φιλανδίας έκτακτη σύνοδος των ηγετών των χωρών-μελών της Ε.Ε. Συζητούνται θέματα που αφορούν  τη  λαθρομετανάστευση και θέματα που αφορούν την παροχή ασύλου. Οι Ευρωπαίοι ηγέτες αποφάσισαν επίσης την σύνταξη μιας  Χάρτας με τα θεμελιώδη Δικαιώματα του Ευρωπαίου Πολίτη (οι σύνεδροι  κατά τη διάρκεια του δείπνου που παρατίθεται συζητούν και  το θέμα της «ενταξιμότητας»  της Τουρκίας στην Ε.Ε.).Στο Πακιστάν ο πραξικοπηματία Μουσάραφ αναστέλλει την ισχύς του Συντάγματος, διαλύει το κοινοβούλιο και κηρύσσει τη χώρα σε κατάσταση εκτάκτου ανάγκης. Ο ίδιος αυτοδιορίζεται ανώτατος ηγέτης της χώρας.Ο εκπρόσωπος του Λευκού Οίκου Μ. Χάμερ, με αφορμή τις εξελίξεις στο Πακιστάν δηλώνει: «Ζητούμε την άμεση αποκατάσταση της πολιτικής εξουσίας και θα ζητήσουμε διευκρινήσεις για τις επιπτώσεις της σημερινής ανακοίνωσης». Με αφορμή τις ίδιες εξελίξεις ο εκπρόσωπος του Ινδικού Υπ. Εξωτερικών δηλώνει: «Ανησυχούμε  για  την  κατεύθυνση  προς  την οποία κινείται η κατάσταση. Συνεχίζουμε να παρακολουθούμε στενά στις εξελίξεις».Συνεχίζονται οι ρωσικές επιχειρήσεις στη Τσετσενία. Σε δηλώσεις που κάνει ο επικεφαλής των ρωσικών δυνάμεων στρατηγός Β. Καζάντεφ, λέει ότι: «Ολοκληρώθηκε η πρώτη φάση των επιχειρήσεων στην Τσετσενία.
ΣΑΒΒΑΤΟ  16 ΟΚΤΩΒΡΙΟΥ  1999Σε δηλώσεις που κάνει (Τάμπελε-Φιλανδία) ο πρωθυπουργός Κ. Σημίτης, αναφερόμενος στα πεπραγμένα της έκτακτης συνόδου των ηγετών των χωρών-μελών της Ε.Ε. λέει: «Θεωρούμε ότι η ευρωπαϊκή προοπτική της Τουρκίας ωφελεί την Τουρκία, την Ένωση και συμβάλει στην ειρήνη και στη συνεργασία στην περιοχή, αλλά θα πρέπει να είμαστε ξεκάθαροι ότι η υποψηφιότητα της Τουρκίας είναι μια υποψηφιότητα που έχει συγκεκριμένο περιεχόμενο, είναι γνήσια, συνεπάγεται ευθύνες, συνεπάγεται υποχρεώσεις και όχι μόνο δικαιώματα. Ότι δικαιώματα, ευθύνες, υποχρεώσεις προκύπτουν από τις συνθήκες του Άμστερνταμ και τις αποφάσεις οι οποίες  πάρθηκαν από τα Ευρωπαϊκά Συμβούλια σε συνέχεια της συνθήκης του Άμστερνταμ, αλλά και σχετίζονται γενικά με τα θέματα της  διεύρυνσης  και  από  τις  αποφάσεις  αυτές  και τις συνθήκες αυτές προκύπτουν ορισμένες αρχές  που θα  πρέπει να τηρηθούν. Ο σεβασμός του Διεθνούς Δικαίου και των Διεθνών Συνθηκών, η ειρηνική διευθέτηση των διαφορών, ο σεβασμός της εδαφικής ακεραιότητας των γειτονικών χωρών, το δικαίωμα κάθε άλλης  ευρωπαϊκής  χώρας  να αποτελεί και αυτή μέλος της Ε.Ε.» . Σε άλλο σημείο των δηλώσεών του ο πρωθυπουργός, αναφερόμενος στο θέμα της ένταξης της Κύπρου στην Ε.Ε., λέει: «Ετόνισα ότι είναι ανάγκη να συνεχισθούν , χωρίς δυσκολίες, απρόσκοπτα οι διαπραγματεύσεις που έχουν ξεκινήσει και να πραγματοποιηθεί η είσοδος, ένταξη της Κύπρου στην Ε.Ε. όταν ολοκληρωθούν οι σχετικές διαδικασίες, άσχετα από τα αν έχει λυθεί το πολιτικό πρόβλημα ή όχι».Υπό την προεδρία του προέδρου του Συνασπισμού Ν. Κωνσταντόπουλου συνέρχεται η Κεντρική Πολιτική Επιτροπή του κόμματος προκειμένου να οριστικοποιήσει το περιεχόμενο(θέσεις του κόμματος) της εισήγησης της Κ.Π.Ε.  που θα παρουσιασθεί στο συνέδριο του Συνασπισμού(έχουν υποβληθεί τρία σχέδια).Σε δηλώσεις που κάνει  στη Χαλκιδική ο πρόεδρος του ΔΗΚΚΙ Δ. Τσοβόλας, αναφερόμενος στην κυβέρνηση του ¨Νέου ΠΑΣΟΚ¨ την αποκαλεί: «Κυβέρνηση τρομαγμένων λογιστών που τα δίνουν όλα στις ΗΠΑ και την ευρωπαϊκή τρόικα». Σε δηλώσεις από τη Λάρισα ο γραμματέας της Κ.Ε. του ΠΑΣΟΚ Κ. Σκανδαλίδης  λέει:  «Δεν υπάρχει καμία απολύτως εκχώρηση κυριαρχικών δικαιωμάτων εκ μέρους της Ελλάδος»(απαντά  σε  ερώτηση σχετική με τη δήλωση που φέρεται να έκανε στις  15/10 ο ΥΠ. Εξωτερικών Γ. Παπανδρέου).Σε δηλώσεις που κάνει στο Ηράκλειο το ηγετικό στέλεχος του ΠΑΣΟΚ Θ. Πάγκαλος αναφερόμενος στα ελληνοτουρκικά, λέει:  «Ο Ετσεβίτ είναι εθνικοσοσιαλιστής, ο συνεταίρος  του είναι  οι  «Γκρίζοι  Λύκοι» και για να υπάρξουν αποτελέσματα θα πρέπει να υπάρξει δημοκρατία, που δυστυχώς δεν υπάρχει. Συμφωνώ ότι ο απλός Τούρκος είναι αδελφός  μας, όμως δεν μπορώ να πω το ίδιο και για τους στρατηγούς».
ΣΑΒΒΑΤΟ  16 ΟΚΤΩΒΡΙΟΥ  1999 ΔΙΕΘΝΗΣε δηλώσεις  που κάνει ο  Φιλανδός  πρωθυπουργός  Π. Λιπόνεν,  μετά το τέλος της συνόδου των ηγετών των χωρών-μελών της Ε.Ε. στο Τάμπελε της  Φιλανδίας, αναφερόμενος στο θέμα του χαρακτηρισμού της Τουρκία ως υποψήφια για  ένταξη  στην Ε.Ε. χώρας. Λέει ότι: «Θα θέλαμε να πάρουμε στην Σύνοδο Κορυφής του Ελσίνκι μια θετική απόφαση για την υποψηφιότητα της Τουρκίας.  Όμως  για να συμβεί αυτό θα πρέπει η Τουρκία να προχωρήσει σε συγκεκριμένα βήματα και πράξεις»(με την άποψη αυτή συντάσσονται οι περισσότεροι από τους ηγέτες των χωρών-μελών της Ε.Ε. – η Φιλανδία αυτή την περίοδο ασκεί  την προεδρία της Ε.Ε.).
ΚΥΡΙΑΚΗ  17 ΟΚΤΩΒΡΙΟΥ  1999 Με αφορμή την αξίωση της ΝΔ για παραίτηση του Υπ. Εξωτερικών Γ. Παπανδρέου (εξαιτίας των όσων φέρεται να δήλωσε σχετικά με την «εκχώρηση κυριαρχικών δικαιωμάτων» -μεταφορά αρμοδιοτήτων στην Ε.Ε.) ο Υπ. Άμυνας Α. Τσοχατζόπουλος δηλώνει: «Η κυβέρνηση έχει  δείξει το αδιαπραγμάτευτο των δικαιωμάτων της Ελλάδας αποτελεί σταθερή πολιτική εδώ και χρόνια και για κανέναν δεν μπορεί να δημιουργείται  η εντύπωση ότι υπάρχει θέμα πάνω σε αυτήν την αρχή».Σε δηλώσεις που κάνει στη Θεσσαλονίκη το ηγετικό στέλεχος της ΝΔ Μ. Λιάπης(είναι υπεύθυνος πολιτικού σχεδιασμού της ΝΔ) λέει μεταξύ άλλων: «Η ΝΔ δεν θα αφήσει την Ελλάδα και την κοινωνία να σαπίζουν, όπως κάνει σήμερα η κυβέρνηση Σημίτη». Ο Κ. Καραμανλής είναι άξιος ηγέτης και η ηγεσία της παράταξής είναι ομονοούσα, χωρίς να υπάρχουν στην Κοινοβουλευτική Ομάδα οι έριδες και οι φιλονικίες του παρελθόντος».Ο Υπ. Ανάπτυξης Ε. Βενιζέλος, μιλώντας στη Θεσσαλονίκη και αναφερόμενος στον πρόεδρο της ΝΔ Κ. Καραμανλή, λέει: «Αν θέλει ο Κ. Καραμανλής να έχει συμβολή στην κοινωνική πρόοδο, θα πρέπει να απογαλακτιστεί από την πολιτική των προκατόχων του, η οποία οδήγησε τη ΝΔ στην ήττα των προηγούμενων  εκλογών».Η Πολιτική Γραμματεία και η Κοινοβουλευτική Ομάδα του Συνασπισμού σε έκτακτη κοινή συνεδρίαση αποφασίζουν να προτείνουν στην Κεντρική Πολιτική Επιτροπή του κόμματος την αναβολή του Συνεδρίου του Συνασπισμού. Η Κ.Π.Ε. αποφασίζει την αναβολή του Συνεδρίου(θα συγκληθεί διαρκές συνέδριο προκειμένου να εγκρίνει  την  εκλογική  διακήρυξη του Συνασπισμού).Η εφημερίδα «Ελευθεροτυπία» δημοσιεύει την επιστολή που έστειλε ο  αρχιεπίσκοπος  Αθηνών  Χριστόδουλος στον  Οικουμενικό  Πατριάρχη Βαρθολομαίο (αναφέρεται στο θέμα των μητροπόλεων των λεγόμενων ¨Νέων Χωρών¨).
ΚΥΡΙΑΚΗ  17 ΟΚΤΩΒΡΙΟΥ  1999 ΔιεθνήΟ νέος ηγέτης του Πακιστάν Π. Μουσάραφ ε διάγγελμα του αναφέρει ότι η  πακιστανικές στρατιωτικές δυνάμεις θα αποσυρθούν από τα σύνορα με την Ινδία. Λέει ακόμα: «Ο στρατός δεν θα παραμείνει στην εξουσία περισσότερο από όσο χρειάζεται. Δεν θα επιτρέψω στο λαό να γυρίσει πίσω σε μια εποχή ανεπαρκούς δημοκρατίας, αλλά θα τον οδηγήσω σε μια γνήσια δημοκρατία. Υπόσχομαι ότι θα το κάνω με τη βοήθεια του Θεού. Δεν πρόκειται για δικτατορία, αυτό  που  έγινε είναι  ένας  άλλος  δρόμος  για  τη δημοκρατία».{Γράφεται ότι ο Αμερικανός πρόεδρος Μπ. Κλίντον και ο Νορβηγός πρωθυπουργός Κ.Μ. Μπόντέβικ κατά τη διάρκεια της συνάντησης  που είχαν στο Λευκό Οίκο αποφάσισαν νε συνεργαστούν με στόχο την ενίσχυση της ΕΥΡΩΠΑΪΚΗΣ ΑΣΦΑΛΕΙΑΣ . Εξέφρασε επίσης την επιθυμία τους για τροποποίηση της συνθήκης για τα συμβατικά όπλα (προκειμένου να περιορισθεί η διάδοση ελαφρών όπλων σε περιοχές συγκρούσεων)}.Συνέρχεται στο Παρίσι το προεδρείο της «Σοσιαλιστική Διεθνούς» (κύριος σκοπός της συνόδου είναι η προετοιμασία του 21ου συνεδρίου της  Σοσιαλιστικής Διεθνούς που θα πραγματοποιηθεί στο Παρίσι από τις 8-10 Νοεμβρίου). Κατά την  διάρκεια της  συνεδρίασης εκλέγεται  ο  Πορτογάλος  Α.  Γκουτιέρες  ως  πρόεδρος  της  «Σοσιαλιστικής Διεθνούς».
ΔΕΥΤΕΡΑ  18 ΟΚΤΩΒΡΙΟΥ  1999Ο Τούρκος μεγαλοεπιχειρηματίας  Ρ. Κοτς, σε δηλώσεις του στην εφημερίδα «Μιλιέτ»,  αναφερόμενος στον Έλληνα Υπ. Εξωτερικών  Γ. Παπανδρέου: «Εμπιστεύομαι τον  κ. Γ. Παπανδρέου.  Συνεχίζοντας λέει ότι «Ο  Έλληνας  Υπουργός  πιστεύει  στη  βελτίωση  των σχέσεων μεταξύ των  δύο  χωρών».Ο πρωθυπουργός Κ. Σημίτης επισκέπτεται τον Πρόεδρο της Δημοκρατίας Κ. Στεφανόπουλο και τον ενημερώνει για τα εσωτερικά και διεθνή θέματα της χώρας. Σε δηλώσεις που κάνει ο  Κ. Σημίτη αναφέρει και τα εξής: «Οι σχέσεις μας με τις υπόλοιπες χώρες της Ε.Ε. πορεύονται πολύ καλά και  πιστεύω  ότι θα  πρέπει να προετοιμάσουμε καλά το Τακτικό Ευρωπαϊκό Συμβούλιο του Ελσίνκι, την επόμενη Σύνοδο Κορυφής, για να μπορέσουμε να βρούμε μια ικανοποιητική λύση σε όλα τα θέματα που θέτει η διεύρυνση της Ε.Ε.(περιλαμβάνεται  και  το  θέμα της «ενταξιμότητας» της  Τουρκίας.Σε συνέντευξη  που δίνει στον  τηλεοπτικό σταθμό   «Κρήτη TV»  ο πρώην Υπ. Εξ  Θ. Πάγκαλος, αναφερόμενος στο κλίμα που δημιουργήθηκε μεταξύ της Ελλάδος και της Τουρκίας εξαιτίας των σεισμών, λέει ότι: «Δεν έχει καμία σχέση τι φρονεί ο  τούρκικος  λαός δεν  υπάρχει  λαός  στην  Τουρκία  και  όποιος  το  νομίζει  είναι  αφελέστατος. Την εξωτερική πολιτική την  ασκεί  μια ομάδα 100 στρατηγών και  ναυάρχων». Σε άλλο σημείο χαρακτηρίζει τον Κωνσταντίνο Μητσοτάκη ¨μεγάλο πολιτικό¨, διέπραξε δύο λάθη: Την αποστασία του 1965, μεταπήδησε από το χώρο του Κέντρου στη Δεξιά).Ο Κυβερνητικός εκπρόσωπος Δ. Ρέππας σε δηλώσεις του, αναφερόμενος στην επίθεση που εξαπέλυσε η ΝΔ εναντίον  της κυβέρνησης για το θέμα του «Ολυμπιακού Βιντεολόττο», λέει ότι: «Η ΝΔ ανευθυνολογεί και σκανδαλολογεί. Λέει ακόμη ότι: «Η ΝΔ διέπραξε ¨γκάφα ολκής¨ και την κάλεσε να καταφύγει στη δικαιοσύνη αν διαθέτει στοιχεία για παρανομίες».Ο Υπ. Εξωτερικών Γ. Παπανδρέου έχει στο Λονδίνο συνάντηση-συνομιλία με τον Βρετανό ομόλογο του Ρ. Κουκ (στόχος του ΓΑΠ είναι να τονίσει στους εταίρους μας στην Ε.Ε. ότι η τυχόν συναίνεση της Ελλάδος στην αναγνώριση της Τουρκίας ως υποψήφιας  θα συνοδεύεται από δεσμεύσεις για την ενταξιακή πορεία της Κύπρου. Ο Βρετανός Υπουργός τάσσεται με την άποψη ότι η λύση του πολιτικού προβλήματος της Κύπρου δεν αποτελεί προϋπόθεση για την ένταξη της στην Ε.Ε).   Πτώση κατά 6,21% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 5.429,25 μονάδες.
ΔΕΥΤΕΡΑ  18 ΟΚΤΩΒΡΙΟΥ  1999 ΔιεθνήΑρχίζει η μονομερή αποχώρησης πακιστανικών δυνάμεων από την περιοχή των συνόρων με την Ινδία. Ο αρχηγός του Ινδικού στρατού Β. Πρ. Μαλίκ αναφερόμενος στο γεγονός δηλώνει ότι: «Η μονομερής στρατιωτική αποκλιμάκωση δεν σημαίνει τίποτα το ιδιαίτερο».ο Αμερικανός πρέσβης στο Πακιστάν Γ. Μίλαμ δηλώνει: «Είμαι πεπεισμένος ότι ο στρατηγός Μουσάραφ είναι μετριοπαθής άνδρας  που ενεργεί με βάση πατριωτικά κίνητρα και προκλήθηκε να κάνει αυτό που κάνει». Σε δηλώσεις που κάνει ο εκπρόσωπος του αμερικανικού Υπ. Εξ Τζ. Ρούμπιν, αναφερόμενος στον Π. Μουσάραφ λέει: «Είμαστε απογοητευμένοι γιατί δεν έδωσε ένα χρονοδιάγραμμα για μια ταχεία αποκατάσταση μιας συνταγματικής, πολιτικής και  δημοκρατικής  κυβέρνησης,  τον  καλούμε  να το  κάνει  τώρα».Η ρωσική αεροπορία και το ρωσικό πυροβολικό συνεχίζουν να βομβαρδίζουν στόχους στα περίχωρα του Γκρόζνι(πρωτεύουσα της Τσετσενίας).Ο Χ. Σολάνα (πρώην  γ.γ. του ΝΑΤΟ)αναλαμβάνει τα καθήκοντα του επικεφαλής της Κοινής Εξωτερικής Πολιτικής και Πολιτικής Άμυνας  της Ε.Ε.
ΤΡΙΤΗ  19 ΟΚΤΩΒΡΙΟΥ  1999                                   Με αφορμή τις έντονες επικρίσεις που διατυπώνει κατά καιρούς ο πρώην υπουργός Εξωτερικών Θ. Πάγκαλος(ΠΑΣΟΚ)  εναντίον του διαδόχου του Υπ. Εξωτερικών Γιώργου Παπανδρέου, ο Κυβερνητικός Εκπρόσωπος τύπου Δ. Ρέππας δηλώνει, μεταξύ άλλων:  «Ο Γιώργος Παπανδρέου  ασκεί πολιτική με βάσει τις αποφάσεις των κυβερνητικών οργάνων και την ασκεί με ιδιαίτερη επιτυχία». Συνεχίζοντας λέει ότι:  «Οι αιτιάσεις του Θ. Πάγκαλου δεν  είναι  δικαιολογημένες» («ασφαλώς  δεν  βοηθούν  την  κυβέρνηση τέτοιες  θέσεις»).Ο πρόεδρος του ΔΗΚΚΙ Δ. Τσοβόλας, αναφερόμενος στις επικρίσεις που διατύπωσε εναντίον του το ηγετικό στέλεχος του ΠΑΣΟΚ Θ. Πάγκαλος δηλώνει: «Δεν θα κατεβάσω την ποιότητα της συζήτησης σε παγκαλικό επίπεδο. Τον παραδίδω στη χλεύη αλλά και στην περιφρόνηση του λαού και περισσότερο των ΠΑΣΟΚτζήδων που έχουν μνήμη και κρίση»(ο Θ. Πάγκαλος δήλωσε ότι ο Δ. Τσοβόλας είναι ανίκανος ως πρόεδρος κόμματος και ήταν ανίκανός ως υπουργός κυβερνήσεων του ΠΑΣΟΚ).Ο Υπ. Δικαιοσύνης Ευάγγελος Γιαννόπουλος, αναφερόμενος στο θέμα του «Ολυμπιακού Βιντεολόττο», δηλώνει: «Το ¨Ολυμπιακό Βιντεολόττο λειτουργεί σε 72 χώρες στον κόσμο και έχει θεσπιστεί για τους Ολυμπιακούς Αγώνες. Όσοι μιλούν για κουλοχέρηδες είναι μασκαράδες». Λέει ακόμη: «όποιος είναι άντρας να μου κάνει μια αναφορά με συγκεκριμένα στοιχεία και  εγώ  ως  Υπουργός  Δικαιοδύνης  θα  ασκήσω ποινική  δίωξη αμέσως».Ο Κυβερνητικός  Εκπρόσωπος  Δ. Ρέππα, με αφορμή την επίθεση που εξαπέλυσε η ΝΔ εναντίον της κυβέρνησης για το θέμα του «Ολυμπιακού Βιντεολόττο», λέει ότι: «Ο ανένδοτός που κήρυξε από το γραφείο του ο κ. Καραμανλής είναι ανέκδοτος πλέον». Συνεχίζοντας λέει ότι: «Η σκανδαλολογία και η ακραία πόλωση, την οποία προωθούν, υπονομεύουν την πορεία της χώρας. Η ΝΔ είναι ένα τμήμα μια εποχής που έχει φύγει. Η ηγεσία της την έχει μετατρέψει σε ένα κόμμα φθαρμένο και προς απόσυρση από την πολιτική ζωή της χώρας». Ο εκπρόσωπος Τύπου της ΝΔ Α. Σπηλιωτόπουλος απαντώντας στις αιτιάσεις του Κυβερνητικού Εκπροσώπου δηλώνει ότι: «Θα επιβιώσουν πολιτικά οι αρχές και οι αξίες που εκφράζει η ΝΔ και όχι το φθαρμένο καθεστώς της κυβέρνησης του τζόγου».Υπό την προεδρία του Κ. Καραμανλή συνέρχεται η Κοινοβουλευτική Ομάδα της ΝΔ. Ο Κ. Καραμανλής μιλώντας στους συνέδρους επικρίνει έντονα την κυβέρνηση για το θέμα του «Ολυμπιακού Βιντεολόττο».  Λέει ότι: «51 χιλιάδες κουλοχέρηδες θα διασπαρθούν σε όλη την επικράτεια». Συνεχίζοντας λέει: «Μιλάμε για 3,5 τρισεκατομμύρια δραχμές καθαρό κέρδος στα επόμενα 14 χρόνια. Για 3,5 τρις., κυρίες και κύριοι συνάδελφοι, και λέω το νούμερο αυτό γιατί είναι βέβαιο ότι καμία και κανένας από όλους μας δεν μπορεί εύκολα να συλλάβει το μέγεθος».Ο Υφυπουργός παρά τω πρωθυπουργό Γ. Πασχαλίδης ανακοινώνει ότι αποφασίστηκε η χορήγηση και στους κληρικούς  του  πριμ  παραγωγικότητας.
ΤΡΙΤΗ  19 ΟΚΤΩΒΡΙΟΥ  1999 διεθνή Θόρυβο προκαλεί στην Τουρκία η νυχτερινή επίσκεψη (18/10) αστυνομικών αλλά και του ιδίου του εισαγγελέα του Δικαστηρίου Κρατικής Ασφάλειας Ν. Μ. Γιουσκέλ στο σπίτι  της βουλευτού του ισλαμικού ¨Κόμματος της Αρετής¨ Μέρβε Καβακσί προκειμένου να της πάρουν κατάθεση (η Καβακσί είχε εμφανισθεί στη βουλή με μαντίλα στο κεφάλι παρά την απαγόρευση – η τουρκική εθνοσυνέλευση της αφαίρεσε τη βουλευτική ιδιότητα – Η Καβακσί προσέφυγε στα δικαστήρια – το θέμα της εκκρεμεί). Με αφορμή το ανωτέρω γεγονός ο Τούρκος πρωθυπουργός Μπ. Ετσεβίτ δηλώνει: «Είναι απαράδεκτο να γίνεται προσπάθεια σύλληψης μιας κυρίας αργά το βράδυ και να πρωτοστατεί στην προσπάθεια αυτή ο εισαγγελέας». Σε δηλώσεις που κάνει για το ίδιο θέμα ο πρόεδρος της Τουρκίας Σ. Ντεμιρέλ  λέει: «η Τουρκία είναι κράτος δικαίου» και οι δικαστές πρέπει να είναι  πιο προσεκτικοί.
ΤΕΤΑΡΤΗ  20 ΟΚΤΩΒΡΙΟΥ 1999Ο πρωθυπουργός Κ. Σημίτης αποφασίζει να μην προχωρήσει η εφαρμογή του «Ολυμπιακού Βιντεολόττο». Σε δήλωσή του αναφέρει και τα εξής: «Δεν πρόκειται να αφήσουμε τη Νέα Δημοκρατία να δηλητηριάζει τη δημόσια ζωή, να συσκοτίζει τα πραγματικά προβλήματα και να υποβαθμίζει τα επιτεύγματα του τόπου εμφανίζοντας την Ελλάδα ως χώρα του τζόγου και των κουλοχέρηδων. Η χώρα δεν θα κινείται στο ρυθμό που θέλει η Νέα Δημοκρατία για τους δικούς της μικροκομματικούς λόγους, αλλά στο ρυθμό των εθνικών συμφερόντων στην πορεία προς τον 21ο αιώνα. Για το λόγο αυτό η κυβέρνηση αποφάσισε να στερήσει από τη Νέα Δημοκρατία κάθε πρόσχημα για την παραπλάνηση του ελληνικού λαού. Το ¨Ολυμπιακό Βιντεολόττο¨ δεν θα προχωρήσει. Άλλωστε ως τμήμα της Ολυμπιακής προετοιμασίας έχει νόημα μόνο όταν υπάρχει κλίμα σοβαρότητας, υπευθυνότητας και συναίνεσης. Και όχι κλίμα μικροπολιτικής δημαγωγίας. Η κυβέρνηση θα διασφαλίσει όλους τους πόρους που είναι αναγκαίοι για την Ολυμπιακή προετοιμασία και τα έργα πολιτιστικής και αθλητικής υποδομής σύμφωνα με τις δεσμεύσεις που έχει αναλάβει η χώρα διεθνώς». Με αφορμή την ανωτέρω δήλωση του πρωθυπουργού Κ. Σημίτη, ο πρόεδρος της ΝΔ Κ. Καραμανλής δηλώνει στη βουλή: «Σήμερα πετύχαμε μια μεγάλη νίκη. Είναι η πρώτη μεγάλη νίκη στον αγώνα κατά της αδιαφάνειας και της διαφθοράς». Λέει ακόμη: «Έπρεπε να βάλουμε εμείς τόσο πολύ τις φωνές για να  το πάρει  πίσω».  Ο εκπρόσωπος Τύπου της ΝΔ Α. Σπηλιωτόπουλος, με αφορμή την απόφαση του πρωθυπουργού να μην προχωρήσει η υπόθεση του «Ολυμπιακού Βιντεολόττο», δηλώνει μεταξύ άλλων ότι: «Όταν συγκρούονται οι δυνάμεις της διαφθοράς και οι δυνάμεις των ολίγων με τους πολίτες αυτής της χώρας, οι νικητές είναι οι πολίτες και κυρίως οι νέοι»(λέει ότι: «Αυτό ήταν μόνο η αρχή»).Ο Υπ. Εξωτερικών  Γ. Παπανδρέου  έχει στη Ρώμη συνάντηση-συνομιλία με τον Ιταλό ομόλογο  του Λ. Ντίνι.  Οι δύο υπουργοί συζητούν μεταξύ των άλλων και το θέμα της αναγνώρισης της Τουρκίας ως υποψήφιας για ένταξη στην Ε.Ε.  Σε ανακοίνωση του Ιταλικού υπουργείου Εξωτερικών αναφέρεται ότι η Ιταλική κυβέρνηση θεωρεί αναγκαία την κατάληξη σε μια φόρμουλα «που θα προσδέσει την Τουρκία με την Ε.Ε.». Στην ανακοίνωση αναφέρεται ότι η ιταλική κυβέρνηση θεωρεί αναγκαία και «την προσαρμογή και εναρμόνιση των κανόνων συμπεριφοράς της Τουρκίας με εκείνους της Ε.Ε.». Ο Υπ. Εξωτερικών  Γ. Παπανδρέου έχει στη Ρώμη συνάντηση με τον Ιταλό ομόλογό του Λ. Ντίνι. Οι δύο υπουργοί συζήτησαν μεταξύ άλλων και το θέμα της αναγνώρισης της Τουρκίας ως υποψήφιας για ένταξη στην Ε.Ε. Σε ανακοίνωση του ιταλικού Υπ. Εξωτερικών αναφέρει ότι η ιταλική κυβέρνηση «θεωρεί αναγκαία την κατάληξη σε μια φόρμουλα που θα προσδέσει την Τουρκία με την Ε.Ε.». Στην ίδια ανακοίνωση αναφέρει ότι η ιταλική κυβέρνηση θεωρεί αναγκαία και «την προσαρμογή και εναρμόνιση των κανόνων συμπεριφοράς της Τουρκίας με  εκείνους  της Ε.Ε.».Ο πρόεδρος  του Συνασπισμού Ν. Κωνσταντόπουλος αναφερόμενος στα ελληνοτουρκικά: «Χρέος του πολιτικού κόσμου και στις δύο χώρες είναι  να  εναρμονιστούν  οι κυβερνήσεις με τα αισθήματα των λαών τους και να εργαστούν με στόχο να καλυτερεύσει η κοινή πραγματικότητα  της γειτονίας, ώστε να ανοίξει ο δρόμος της συνεννόησης και της φιλίας, πάντα με τη ρήτρα της αμοιβαίας ασφάλειας και του αμοιβαίου σεβασμού των διεθνών κανόνων για την ειρηνική συνύπαρξη  των  λαών». Το Διεθνές Συμβούλιο των «Γιατρών Χωρίς Σύνορα» διαγράφει από τις τάξεις του το ελληνικό τμήμα Οργάνωσης «για τις θέσεις που πήρε κατά τη διάρκεια της σύγκρουσης στο Κοσσυφοπέδιο» (Οι  Έλληνες ήθελαν να βοηθήσουν και τους Σέρβους, ενώ το Κεντρικό Συμβούλιο ήθελε να βοηθηθούν αποκλειστικά οι Κοσοβάροι).Αύξηση κατά 5,78% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 5.7704,26 μονάδες.
ΤΕΤΑΡΤΗ  20 ΟΚΤΩΒΡΙΟΥ  1999 ΔιεθνήΗ εθνοσυνέλευση της Ινδονησία εκλέγει ως πρόεδρο της χώρας τον 59χρονο μουσουλμάνο και σχεδόν τυφλό Αμντουραχμάν Ουαχίντ(ο Ουαχίντ συγκεντρώνει 373 ψήφους, ενώ ο αντίπαλος της Μεγκαουάτι Σουκαρνοπούτρι συγκεντρώνει  313, μετά  την εκλογή οι οπαδοί της  Σουκαρνοπούτρι  προκαλούν  βίαια  επεισόδια).Γράφεται ότι ο Αμερικανός αξιωματούχος Α. Μόουζες,  παρά τις τρείς συναντήσεις-συνομιλίες που είχε στα κατεχόμενα κυπριακά εδάφη με τον Τουρκοκύπριο ηγέτη Ρ.  Ντενκτάς, δεν κατάφερε να πείσει το συνομιλητή του να  προσέλθει σε συνομιλίες (στόχος η επίλυση του Κυπριακού – ο Μόουζες είχε και δύο συναντήσεις με τον πρόεδρο της Κύπρου Γλ. Κληρίδη). Σε δήλωση που κάνει ο Ρ. Ντενκτάς αναφέρει: «για να υπάρξει λύση στο Κυπριακό πρέπει οι Ελληνοκύπριοι να δουν τις  πραγματικότητες» (Οι Τουρκοκύπριοι δεν θα δεχθούν να κυβερνηθούν από τους Ελληνοκύπριους).
ΠΕΜΠΤΗ 21 ΟΚΤΩΒΡΙΟΥ  1999                         Αρχίζει στην Άγκυρα ο νέος γύρος (είναι ο 3ος) του ελληνοτουρκικού διαλόγου για θέματα «χαμηλής  πολιτικής» ( σε επίπεδο πρεσβευτών  και εκπροσώπων υπουργείων – οι συνομιλίες  θα συνεχιστούν και αύριο – συζητούνται θέματα που αφορούν την καταπολέμηση του οργανωμένου εγκλήματος, τη λαθρομετανάστευση, τα ναρκωτικά και θέματα που αφορούν την «τρομοκρατία» - Θα ακολουθήσουν και άλλες συνομιλίες στην Αθήνα στις 25-26 του τρέχοντος μηνός).Ο εκπρόσωπος  Τύπου της ΝΔ Α. Σπηλιωτόπουλος σε δηλώσεις του αναφερόμενος στο θέμα της «οπισθοχώρησης» που έκανε ο πρωθυπουργός Κ. Σημίτης στο «Ολυμπιακό Βιντεολόττο» λέει ότι: «Ο Κ. Σημίτης σε μια κρίσιμη αναμέτρηση έδωσε πρώτος το σύνθημα ¨ο σώζων εαυτόν σωθήτω¨»(η βουλευτής της ΝΔ Ντόρα Μπακογιάννη σε δηλώσεις της αναφέρει ότι, αν ήταν υπουργός και πάθαινε το «ρεζιλίκι» που έπαθαν χθες ορισμένοι, θα είχε την ευθιξία να παραιτηθεί). Το ηγετικό στέλεχος του ΠΑΣΟΚ Α. Πεπονής, αναφερόμενος στην απόφαση του πρωθυπουργού Κ. Σημίτη να μην ¨προχωρήσει¨ το «Ολυμπιακό Βιντεολόττο», δηλώνει: «Η απόφαση του πρωθυπουργού για απόσυρση ήταν σωστή και γενναία, η αιτιολόγησή της όμως, η εξήγηση που δόθηκε ήταν δειλή». Συνεχίζοντας λέει ότι: «Ο πρωθυπουργός θα έπρεπε  να αναγνωρίσει ότι τυχόν εφαρμογή του Βιντεολόττο θα επέτεινε τη νοσηρότητα στην κοινωνία. Αντί αυτού ο πρωθυπουργός αναζήτησε άλλη αιτιολογία που εντάσσεται στον κομματικό ανταγωνισμό».Η γ.γ. του ΚΚΕ Αλέκα Παπαρήγα χαρακτηρίζει: «¨θέατρο¨ τη διαμάχη ΝΔ-ΠΑΣΟΚ για το Βιντεολόττο». Για το ίδιο θέμα ο πρόεδρος του Συνασπισμού Ν. Κωνσταντόπουλος δηλώνει ότι: «Ο πρωθυπουργός στην υπόθεση του Βιντεολόττο έκανε άτακτη υποχώρηση».
ΠΕΜΠΤΗ 21 ΟΚΤΩΒΡΙΟΥ  1999 διεθνήΣε δηλώσεις που κάνει στα Τίρανα ο Ιταλός πρωθυπουργός Μ. Ντ’ Αλέμα λέει ότι: «Η Ιταλία θα υποστηρίξει την οικονομική  ανάπτυξη  της  Αλβανίας».Στην Ινδονησία η δημοφιλής ηγέτης της αντιπολίτευσης Μεγκαουάτι  Σουκαρνοπούτρι εκλέγεται αντιπρόεδρος της χώρας(υπερισχύει του μουσουλμάνου αντιπάλου της Χ. Χαζ με 396 έναντι 284 ψήφους. Η Σουκαρνοπούτρι είναι θυγατέρα του πρώτου προέδρου της Ινδονησίας Σουκάρνο.Στην Άγκυρα από έκρηξη βόμβας χάνει τη ζωή του ο γνωστός Τούρκος καθηγητής, δημοσιογράφος και πρώην Υπ Πολιτισμού Α. Κισλαλί – Ο Κισλαλί είχε αντιπαρατεθεί πολλές φορές με το χώρο του πολιτικού ισλάμ και με το χώρο του Εργατικού Κόμματος του Κουρδιστάν –ΡΚΚ). Με αφορμή τη δολοφονία του Α. Κισλαλί ο Τούρκος πρωθυπουργός Μπ. Ετσεβίτ δηλώνει: «Αυτοί που θέλουν να δημιουργήσουν χάος με επιθέσεις εναντίον σημαντικών διανοουμένων της χώρας, δεν θα καταφέρουν να πετύχουν ποτέ το στόχο τους».Η κατάσταση στην ρωσο-τσετσενική διένεξη είναι συγκεχυμένη. Το ρωσικό υπουργείο Άμυνας ισχυρίζεται ότι δεν έγινε βομβαρδισμός εναντίον του Γκρόζνι(πρωτεύουσα της Τσετσενίας). Οι Τσετσένοι ισχυρίζονται ότι είχαν νεκρούς από τον  βομβαρδισμό εναντίον  της πρωτεύουσας του Γκρόζνι.
ΠΑΡΑΣΚΕΥΗ  22 ΟΚΤΩΒΡΙΟΥ  1999Υπό την προεδρεία του πρωθυπουργού Κ. Σημίτη συνέρχεται η Κυβερνητική Επιτροπή (γράφεται ότι στη διάρκεια της συνεδρίασης καθορίστηκε  η  πορεία  που θα ακολουθήσει η  κυβέρνηση  στο θέμα του χαρακτηρισμού της Τουρκίας ως υποψήφια για ένταξη  στην Ε.Ε.) είναι όρος εκ των ων  ουκ  άνευ  για την διεύρυνση της Ε.Ε.». Σε άλλο σημείο της  δήλωσης αναφέρει ότι οι προϋπόθεση για την αναβάθμιση των ευρωτουρκικών σχέσεων  είναι η ύπαρξη συνθηκών ¨καλής γειτονίας¨». Ολοκληρώνεται στην Άγκυρα σε θετικό κλίμα, όπως αναγράφεται, οι ελληνοτουρκικές συνομιλίες που άρχισαν  χθες (α’ μέρος του τρίτου γύρου).Η βουλή με ψήφους 141 έναντι 93 απορρίπτει την πρόταση της αντιπολίτευσης για την σύσταση Εξεταστικής Επιτροπής με σκοπό την έρευνα της υπόθεσης της πτήσης ( προς Βουκουρέστι) του πρωθυπουργικού «Φάλκον» (είχε συνέπεια των θάνατο του αναπληρωτή υπουργού Εξωτερικών Γ. Κρανιδιώτη).Πτώση κατά 1,24% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί  στις  5.600,15 μονάδες. ΠΑΡΑΣΚΕΥΗ  22 ΟΚΤΩΒΡΙΟΥ  1999 διεθνήΣυλλαμβάνεται στο Γκστάαντ της Ελβετίας ο Μόρις Παπόν(89 ετών) που έχει καταδικασθεί από τα γαλλικά δικαστήρια σε κάθειρξη 10 ετών για «συνενοχή σε εγκλήματα κατά της ανθρωπότητας»(ήταν νομάρχης του Μπορντό στη διάρκεια της κατοχής – Β’ Παγκόσμιο Πόλεμο).Συνεχίζεται στην  Τουρκία  ο  θόρυβος  από τη δολοφονία  του  πρώην υπουργού και  διανοούμενου  Α. Κισλαλί.Γράφεται ότι δυνάμεις πιστές στον πρόεδρο της Συρίας Χ. Άσαντ, ύστερα από πολυήμερες αιματηρές συγκρούσεις, διέλυσαν τον ιδιωτικό στρατό που είχε δημιουργήσει ο αδελφός του προέδρου Χ. Άσαντ, Ρ. Άσαντ.Η κατάσταση στην ρωσο-τσετσενική διένεξη εξακολουθεί να είναι συγκεχυμένη. Οι Ρώσοι αξιωματούχοι ισχυρίζονται ότι δεν έγινε βομβαρδισμός του Γκρόζνι αλλά μια ειδική επιχείρηση των ρωσικών δυνάμεων. Οι Τσετσένοι ισχυρίζονται ότι το κέντρο του Γκρόζνι δέχθηκε επίθεση με πυραύλους, με αποτέλεσμα να χάσουν την Ζωή τους πάνω από  100 Τσετσένοι και να τραυματιστούν πολύ περισσότεροι.
ΣΑΒΒΑΤΟ  23 ΟΚΤΩΒΡΙΟΥ  1999    Ο Υπ. ΠΕΧΩΔΕ Κ. Λαλιώτης σε συνέντευξή του στην εφημερίδα «Επενδυτής», λέει μεταξύ άλλων ότι: «Η Νέα Δημοκρατία είχε ανέκαθεν αιμομικτικές σχέσεις με τα διαπλεκόμενα»(χαρακτηρίζει τον αρχηγό της ΝΔ Κ. Καραμανλή ως «αρχηγό με ημερομηνία λήξης».Σε δηλώσεις που κάνει στη Θεσσαλονίκη ο πρόεδρος του Συνασπισμού Ν. Κωνσταντόπουλος κατηγορεί την κυβέρνηση ότι ακολουθεί «συντηρητικές επιλογές που ανάγουν το ΠΑΣΟΚ σε νεοφιλελεύθερο κόμμα». Σε άλλο σημείο: «Ο Συνασπισμός είναι εναντία στην κομματική αυτοδυναμία, αλλά παράλληλα συντείνει και στην καθιέρωση ενός προοδευτικού πολιτικού σκηνικού». ΣΑΒΒΑΤΟ  23 ΟΚΤΩΒΡΙΟΥ  ΔιεθνήΤο κακουργιοδικείο του Παλέρμο αθωώνει, «ελλείψει επαρκών στοιχείων», τον επί επτά φορές πρωθυπουργό της Ιταλίας Τζ. Αντρεότι από την κατηγορία της συνεργασίας με τη σικελική μαφία. Μετά την ανακοίνωση της απόφασης ο Τζ. Αντρεότι δηλώνει: «Προσωπικά εγνώριζα ότι ήταν ανυπόστατες οι κατηγορίες, σήμερα η ατμόσφαιρα είναι καλύτερη παρά πριν ένα χρόνο»(το Σεπτέμβριο ο Αντρεότι είχε αθωωθεί από την κατηγορία της ηθικής αυτουργίας στη δολοφονία του δημοσιογράφου Μ. Πεκορέλι).Ο Υπ. Εξωτερικών  της Ινδίας Α. Πάνια απορρίπτοντας την πρόταση του Πακιστάν για διάλογο εφ’ όλης της ύλης με την Ινδία, σε συνέντευξη του που δημοσιεύεται στην εφημερίδα «Asia Age» δηλώνει: «Γιατί να συνομιλούμε; Πρέπει να δούμε με ποιον έχουμε να κάνουμε ως συνομιλητή, πως περιβλήθηκε εξουσίας. Δεν είναι πραξικόπημα κάποιου που έχει την εξουσία, την πολιτική ή την στρατιωτική. Είναι πραξικόπημα ενός αποτεθέντος. Που είναι ο νόμος;Οι ισχυρισμοί στρατιωτικών  αξιωματούχων των δυνάμεων της Τσετσενίας ότι κατέρριψαν δύο ρωσικά μαχητικά αεροπλάνα διαψεύδεται από αξιωματούχους της ρωσικής αεροπορίας.
ΚΥΡΙΑΚΗ  24 ΟΚΤΩΒΡΙΟΥ  1999Η βουλευτής του Συνασπισμού Μαρία Δαμανάκη σε δηλώσεις της στο ραδιοφωνικό σταθμό «Φλάς» λέει και τα εξής: «Ο συνασπισμός βρίσκεται σε προεκλογική  δυσκολία και είναι φυσικό να αναπτύσσονται και από τα μέλη του και από τους φίλους του αμυντικά αντανακλαστικά που λένε το εξής απλό με το οποίο εγώ συμφωνώ, ότι: Είστε λίγους μήνες πριν από τις εκλογές, επιτέλους είναι ανάγκη να εργαστείτε όλοι ώστε αυτό το κόμμα να επιβιώσει εκλογικά και να έχει ένα καλό εκλογικό αποτέλεσμα. Όταν σε   3-4 μήνες ενδεχομένως έχουμε εκλογές, πρέπει να σκεφτούμε σοβαρά αν θέλουμε ένα συνέδριο το οποίο σε όλα τα κόμματα δημιουργεί εσωστρέφεια και αντιπαράθεση». Ο πρόεδρος του Συνασπισμού Ν. Κωνσταντόπουλος επισκέπτεται το Οικουμενικό Πατριαρχείο Κωνσταντινουπόλεως. Επισκέπτεται  επίσης  σεισμοπαθείς  στη Γιαλόβα και  το Γκιολτζούκ.ΚΥΡΙΑΚΗ  24 ΟΚΤΩΒΡΙΟΥ  1999 ΔιεθνήΟ Τούρκος πρωθυπουργός Μ. Ετσεβίτ σε συνέντευξη του στο αμερικανικό περιοδικό «Νιουσγουικ», αναφερόμενος στα ελληνοτουρκικά  λέει: «Ο σεισμός στην Τουρκία είχε θετικές επιπτώσεις στο διάλογο που ήδη έχει αρχίσει μεταξύ των δύο υπουργών εξωτερικών. Δεν είναι ρεαλιστικό να περιμένει κανείς ότι θα αντιμετωπιστούν αμέσως τα βασικά θέματα – το Αιγαίο, η υφαλοκρηπίδα, τα χωρικά ύδατα. Ο διάλογος θα πρέπει να είναι σχετικός με οικονομικά και πολιτιστικά θέματα». Σε άλλο σημείο, αναφερόμενος στο Κυπριακό: «Δεν πιστεύουμε ότι υπάρχει σοβαρό πρόβλημα στην Κύπρο. Πριν από την τουρκική ενέργεια το 1974, υπήρχε συνεχής σύγκρουση στο νησί – η γενοκτονία κατά των Τούρκων, η εσωτερικές έριδες μεταξύ των Ελλήνων. Από τότε υπάρχει συνεχής ειρήνη». Σε άλλο σημείο: «Το γεγονός ότι στο νησί υπάρχουν δύο τελείως ανεξάρτητα κράτη πρέπει να αναγνωριστεί.  Μπορεί να μην υπάρξει διπλωματική αναγνώριση, αλλά θα πρέπει να αναγνωριστεί ότι υπάρχουν δύο διαφορετικές αυτόνομες κοινότητες».Στην κηδεία (23/10) του δολοφονηθέντος Τούρκου δημοσιογράφου και πρώην υπουργού Α. Κισλαλί παραβρίσκεται ολόκληρη σχεδόν η στρατιωτική ηγεσία της Τουρκίας και χιλιάδες ένστολοι αξιωματικοί (κατά την άφιξη του προέδρου Σ. Ντεμιρέλ και του πρωθυπουργού Μπ. Ετσεβίτ πολλοί από τους παρευρισκόμενους στην κηδεία φωνάζουν: «Οι δολοφόνοι βρίσκονται στο κοινοβούλιο» -  αναφέρονται στο ισλαμικό ¨Κόμμα της Αρετής¨).
ΔΕΥΤΕΡΑ 25 ΟΚΤΩΒΡΙΟΥ  1999 Ο πρωθυπουργός Κ. Σημίτης έχει συνάντηση με τον γραμματέα της Κ.Ε. του ΠΑΣΟΚ Κ. Σκανδαλίδη. Σε δηλώσεις που κάνει ο Κ. Σκανδαλίδης κατά την έξοδό του από το Μέγαρο Μαξίμου αναφερόμενος στα περί «Νέων σκανδάλων» που προτίθεται να φέρει στα φώς η ΝΔ, λέει: «Συνεχίζεται η οπερετική προσπάθεια της αξιωματικής αντιπολίτευσης να βγει στο φώς των πολιτικών πρωτοβουλιών με μια κίνηση προς το παρελθόν. Η ιστορία μόνο σαν φάρσα επαναλαμβάνεται. Δεν γίνονται ανένδοτοι χωρίς ιδέες και οράματα και με ανθρώπους που ουσιαστικά έχτισαν αυτό το κράτος. Εάν η ΝΔ πάει έτσι μέχρι  τις εκλογές, θα  μας διευκολύνει».Φθάνει  στη Θεσσαλονίκη  ο Πρόεδρος της Δημοκρατίας Κ. Στεφανόπουλος προκειμένου να παραστεί στις εκδηλώσεις για την επέτειο της απελευθέρωσης της Πόλης από τους Τούρκους και τις εκδηλώσεις για την επέτειο της 28ης Οκτωβρίου 1940. Σε δηλώσεις που κάνει αναφέρει και τα εξής: «Βρίσκω τόσο ομαλή την πολιτική ζωή της χώρας και τόσο σύμφωνη με το Σύνταγμα και τους νόμους που δεν αισθάνομαι να κάνω καμία παραίνεση προς κανένα. Τόσο η κυβέρνηση όσο και τα κόμματα της αντιπολίτευσης λειτουργούν από απόψεως συνταγματικής και πολιτικής κατά τον καλύτερο τρόπο τον οποίο έχει γνωρίσει η Ελλάδα σε αυτά τα 170 χρόνια ελεύθερης ζωής. Πρέπει να αισθανόμαστε και δικαιούμαστε να αισθανόμαστε αισιόδοξα γιατί έχουμε τις δυνατότητες να πετύχουμε την  ποθητή ευημερία, καθώς  και  την  εξασφάλιση  της  ειρήνης  στην  περιοχή  μας».Σε δηλώσεις που κάνει στην Άγκυρα ο πρόεδρος του Συνασπισμού Ν. Κωνσταντόπουλος: «Ο Συνασπισμός θέλει να μπορέσει να πορευθεί η Τουρκία προς την Ευρώπη με τα κριτήρια που ισχύουν για κάθε υποψήφια χώρα». Συνεχίζοντας λέει ότι «στο πλαίσιο της Ε.Ε. είναι αδιανόητο μια χώρα να έχει διεκδικήσεις σε βάρος άλλης, είναι αδιανόητο να μιλάμε για διχοτόμηση της Κύπρου». Ο Υπ. Εξωτερικών  Γ. Παπανδρέου δηλώνει τα κατωτέρω: «Θέλω να διαψεύσω με τον πιο κατηγορηματικά τρόπο την είδηση που μετέδωσε το τηλεοπτικό δίκτυο Τουρκίας CNN Turk, σύμφωνα με την οποία φέρομαι να ανακοίνωσα σήμερα ότι η Ελλάδα θα υποστηρίξει άνευ όρων την υποψηφιότητα της Τουρκίας στην Ε.Ε., στο Ελσίνκι. Πρόκειται για κατασκευασμένη είδηση που δημιουργεί ερωτήματα για τους στόχους και τη σκοπιμότητα που εξυπηρετεί. Η Ελληνική κυβέρνηση έχει επανειλημμένα εκφράσει με σαφήνεια τις θέσεις για το θέμα της υποψηφιότητας της Τουρκίας».Πτώση κατά 0,40% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 5.777,89 μονάδες.
ΔΕΥΤΕΡΑ  25 ΟΚΤΩΒΡΙΟΥ  1999 Διεθνή Ο Βούλγαρος πρωθυπουργός Ι. Κοστόφ έχει στη Σόφια συνάντηση με τον Αλβανό ομόλογο του Π. Μάικο. Οι δύο πρωθυπουργοί συζήτησαν διμερή και διεθνή θέματα. Σε δηλώσεις που κάνει ο Ι. Κοστόφ, λέει μεταξύ άλλων: «Η Βουλγαρία επιθυμεί το πρόβλημα του Κοσσυφοπεδίου να λυθεί χωρίς διόρθωση των συνόρων». Σε άλλο σημείο των δηλώσεων ο Βούλγαρος πρωθυπουργός αναφέρει ότι:  «Η χώρα του υποστηρίζει την ένταξη της ¨ΠΓΔΜ¨  στο ΝΑΤΟ και την Ε.Ε. Σε δηλώσεις που κάνει ο Π. Μάικο αναφέρει ότι: «Η διαίρεση της ¨ΠΓΔΜ¨ ουδέποτε συζητήθηκε στην Αλβανία» (οι δύο πρωθυπουργοί τάσσονται κατά της αλλαγής συνόρων στην περιοχή). Σύμφωνα με ανακοίνωση του υπουργείου Εσωτερικών της Τυνησίας πρόεδρος της χώρας επανεκλέγεται ο Ζ. Μπεν Αλί(συγκέντρωσε το 99,42% των ψήφων).Ο Αλβανός πρωθυπουργός Π. Μάικο ανακοινώνει την απόφαση του να παραιτηθεί από την θέση του(αιτία: «η πίεσης  από τις τελευταίες εξελίξεις στο Σοσιαλιστικό Κόμμα).Αρχίζουν στο Σβέτι Στεφάν (Άγιος Στέφανος) του Μαυροβούνιο Μεταξύ Σέρβων και Μαυροβούνιων με στόχο την διευθέτηση των διαφορών που χωρίζουν τις δύο πλευρές και που μπορεί να οδηγήσουν στην απόσχιση του Μαυροβουνίου από την Γιουγκοσλαβική Ομοσπονδία. Σε δηλώσεις του Μαυροβούνιου πρωθυπουργού Φ.  Βουγιάνοβιτς αναφέρει και τα εξής: «Διαπιστώσαμε ότι υπάρχουν διαφορετικές απόψεις, αλλά υποσχεθήκαμε να καταβάλουμε τη μεγαλύτερη δυνατή προσπάθεια να μείνουν ενωμένες οι Δημοκρατίες της Σερβίας και του Μαυροβουνίου».   Συνεχίζονται οι βομβαρδισμοί της ρώσικης αεροπορίας εναντίον  τσετσενικών στόχων. Επίσης, εντείνονται οι συγκρούσεις γύρω από το Γκρόζνι.Στην Αργεντινή, με καταμετρημένο το 97,2% των ψήφων, νέος πρόεδρος της χώρας εκλέγεται ο υποψήφιος της κεντροαριστερής αντιπολίτευσης Φ. ντε λα Ρουά(συγκεντρώνει το 48,4% των ψήφων. Ο υποψήφιος των Περονιστών Ε. Ντουάλντε  συγκεντρώνει  το 38%  των  ψήφων).Ο Τούρκος πρωθυπουργός Μπ. Ετσεβίτ έχει στην Άγκυρα συνάντηση-συνομιλία με τον Ισραηλινό ομόλογο του Ε. Μπάρακ (οι δύο άνδρες δηλώνουν, μεταξύ άλλων, ότι η συνεργασία μεταξύ των χωρών τους δεν στρέφεται «εναντίον τρίτης χώρας».)
ΤΡΙΤΗ  26 ΟΚΤΩΒΡΙΟΥ  1999Γράφεται ότι ο πρόεδρος της ΝΔ Κ. Καραμανλής, μιλώντας στη Θεσσαλονίκη σε στελέχη του κόμματό του, ανέφερε ότι: «Η ΝΔ θα συνεχίσει ασυμβίβαστη και με μεγαλύτερη ένταση τον αγώνα κατά της διαφθοράς και εναντίον των ¨διαπλεκόμενων συμφερόντων¨ .Σε δηλώσεις που κάνει στη Θεσσαλονίκη ο Υπ. Άμυνας Α. Τσοχατζόπουλος αναφερόμενος στο Κυπριακό: «Δεν μπορούμε να ξεχάσουμε τα αδέλφια μας στην Κύπρο. Και στέλνουμε ένα μήνυμα, ότι δεν αποδεχθούμε καμία λύση που δεν θα διασφαλίζει την επάνοδο των προσφύγων στα σπίτια τους και δεν θα αποκαταστήσει την ελευθερία και την δημοκρατία στην ενιαία ελεύθερη Κυπριακή Δημοκρατία μέλος της Ε.Ε.».Σε δηλώσεις που κάνει ο πρόεδρος του Συνασπισμού Ν. Κωνσταντόπουλος μετά την ολοκλήρωση των επαφών που είχε στην Άγκυρα (συνάντηση με τον πρόεδρο Σ. Ντεμιρέλ  - συναντήσεις με αρχηγούς πολιτικών κόμματων), λέει ότι «Τουρκία και Ελλάδα πρέπει να οικοδομήσουν το κοινό τους μέλλον στο πλαίσιο της Ε.Ε.» Σε άλλο σημείο των δηλώσεων του λέει : «Η Ελλάδα δεν θα πρέπει αν εμποδίσει την ευρωπαϊκή προοπτική της Τουρκίας . Η Τουρκία πρέπει να προσαρμοστεί στις αρχές και τους κανόνες που διέπουν την Ε.Ε.» (Ο Σ. Ντεμιρέλ δηλώνει ότι «η επίλυση των μεταξύ μας διαφορών είναι  δυνατή». Ολοκληρώνεται στην Αθήνα ο τρίτος γύρος του ελληνοτουρκικού διαλόγου. Όπως γράφεται οι δύο πλευρές αντάλλαξαν σχέδια συμφωνιών για θέματα τουρισμού, περιβάλλοντος, πολιτιστικών και μορφωτικών σχέσεων κ.α. (αποφασίστηκε  η  σύσταση  ομάδων  εργασίας).
ΤΡΙΤΗ  26 ΟΚΤΩΒΡΙΟΥ  1999 ΔΙΕΘΝΉΟ Αλβανός  πρωθυπουργός Π. Μάικο υποβάλλει  στον  ΠτΔ  Αλβανίας Ρ. Μεϊντάνι την παραίτηση του, η οποία έγινε δεκτή.Οι ρωσικές δυνάμεις σφίγκουν  τον κλοιό  γύρω από το Γκρόζνι. Οι ρώσικές δυνάμεις ισχυρίζονται ότι έχουν μπει σε χωριά που βρίσκονται στα περίχωρα της τσετσενικής πρωτεύουσας.Ο εκπρόσωπος της Ε.Ε. σε θέματα Εξωτερικής πολιτικής και Ασφάλειας Χ. Σολάνα( πρώην γ.γ. του ΝΑΤΟ ανέλαβε τα καθήκοντα του ως επικεφαλής της Κοινής Εξωτερικής Πολιτικής και πολιτικής Άμυνας της Ε.Ε. 18/10/99) μιλώντας στο Ε. Κοινοβούλιο εκφράζει την ελπίδα ότι: «Μέχρι το τέλος του έτους θα υπάρξει μια κοινή θέση των «15» σχετικά με την Κύπρο και τη Τουρκία. Λέει ακόμα ότι:  «Η κατάσταση στα Βαλκάνια αποτελεί ¨ουσιαστικό θέμα¨ για την  εξωτερική  πολιτική  Ασφαλείας  της  Ε.Ε.»Ο Εισαγγελέας του Ανώτατου Ακυρωτικού Δικαστηρίου της Τουρκίας Β. Σαβάς σε δηλώσεις του αναφέρει, μεταξύ άλλων, ότι: «Το κοινοβούλιο με τη σημερινή του μορφή δεν πρόκειται να λάβει ούτε ένα από τα μέτρα που έχουν ανακοινωθεί για την καταπολέμηση της ισλαμικής οπισθοδρόμησης». (οι δηλώσεις Σαβάς προκαλούν αντιδράσεις).
ΤΕΤΑΡΤΗ 27 ΟΚΤΩΒΡΙΟΥ  1999   Συνέρχονται στη Θεσσαλονίκη οι υπουργοί εξωτερικών των χωρών-μελών του ¨Οργανισμού για την Συνεργασία στον Εύξεινο Πόντο¨(ΟΣΕΠ) (οι σύνεδροι αποφεύγουν  να πάρουν απόφαση για τη διεύρυνση του αριθμού των χωρών-μελών του οργανισμού – εκλέγουν ως  νέο  γ.γ. του  Οργανισμού  τον  Γεωργιανό  Υπ. Εξωτερικών Β. Τσετσελασβίλι).Ο Υπ. Εξωτερικών Γ. Παπανδρέου έχει στη Θεσσαλονίκη, στο περιθώριο της συνόδου  των Υπ. Εξωτερικών του ¨Οργανισμού για τη Συνεργασία στον Εύξεινο Πόντο¨ (ΟΣΕΠ). Έχει επίσης  συνάντηση με τον Τούρκο Υπ. Εξωτερικών Ι. Τζεμ. Οι δύο υπουργοί Εξωτερικών Ελλάδος και Τουρκίας σε δηλώσεις τους «εκφράζουν την ικανοποίηση τους για τα μέχρι τώρα αποτελέσματα του  διεξαγόμενου ελληνοτουρκικού  διαλόγου, για τα λεγόμενα θέματα ¨χαμηλής πολιτικής¨». Πτώση κατά 2,42% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 5.390,37 μονάδες.ΤΕΤΑΡΤΗ 27 ΟΚΤΩΒΡΙΟΥ  1999 διεθνή Συνεχίζονται οι ρωσικοί βομβαρδισμοί της αεροπορίας και η δράση του πυροβολικού εναντίον τσετσενικών στόχων. Οι Ρώσοι ισχυρίζονται ότι βομβαρδίζουν θέσεις ισλαμιστών ανταρτών.Ο πρόεδρος της Λιθουανίας Β. Αντάμκους αποδέχεται την παραίτηση που του υπέβαλε ο πρωθυπουργός της χώρας Ρ. Πάξας.Σύμφωνα με το περιεχόμενο ψηφίσματος που υιοθετεί το Ευρωπαϊκό Κοινοβούλιο το Επιχειρησιακό Κέντρο της Υπηρεσίας για την Ανασυγκρότηση του Κοσσυφοπεδίου θα πρέπει να εδρεύει στην Πρίστινα και να διαθέτει ένα σημαντικό βαθμό αυτονομίας (ο ¨Οργανισμός για την ανασυγκρότηση των Βαλκανίων¨,  εδρεύει στη Θεσσαλονίκη).
ΠΕΜΠΤΗ  28 ΟΚΤΩΜΒΡΙΟΥ  1999Γιορτάζεται σε ολόκληρη τη χώρα η επέτειος της 28ης Οκτωβρίου του 1940. Στη μεγάλη στρατιωτική παρέλαση που πραγματοποιείται στη Θεσσαλονίκη παραβρίσκεται και ο πρόεδρος της Δημοκρατίας Κ. Στεφανόπουλος. Σε δηλώσεις που κάνει, μετά το τέλος της παρέλασης, αναφέρει και τα εξής: « Η 28Η Οκτωβρίου είναι  πάντοτε γεμάτη εθνική συγκίνηση και πατριωτικές αναμνήσεις. Και η μεν συγκινήσεις αφορούν όλους μας, όπως πιστεύω, οι αναμνήσεις είναι προνόμιο δικό μας, των παλαιότερων. Αλλά πρέπει οι νεότεροι να μάθουν όλα όσα αφορούν αυτές τις μεγάλες ημέρες και πιστεύω ότι η υποχρέωση των σχολείων, αλλά και των γονέων, να διδάξουν στα παιδιά ότι ξέρουν. Η εθνική μνήμη πρέπει να έχει συνέχεια για να παραμείνει πάντοτε ζωντανή». Ο πρόεδρος της ΝΔ για την επέτειο της 28ης Οκτωβρίου 1940: « Το μήνυμα της σημερινής  ημέρας είναι εθνική ενότητα και ομοψυχία για να μπορούμε να παίξουμε πρωταγωνιστικό ρόλο στην ευρύτερη περιοχή μας και να μπορούμε να υπερασπιστούμε τα εθνικά μας δίκαια και τα ζωτικά μας συμφέροντα» (δηλώσεις μετά το τέλος κάνει και ο Υπ. Άμυνας Α. Τσοχατζόπουλος).Ο Πρόεδρος της Δημοκρατίας Κ. Στεφανόπουλος εγκαινιάζοντας στη Γέφυρα Θεσσαλονίκης, Μουσείο Βαλκανικών Αγώνων, λέει: «Δεν κάλυψε η υπόλοιπη Ελλάδα τη Μακεδονία. Η Μακεδονία κάλυψε  και καλύπτει την Ελλάδα». Λέει ακόμα ότι: «Η Μακεδονία παραμένει πάντοτε προφυλακή».
ΠΕΜΠΤΗ  28 ΟΚΤΩΒΡΙΟΥ  1999 διεθνή Σε δηλώσεις που κάνει στο τουρκικό πρακτορείο ειδήσεων «Ανατολή» ο Τούρκος Υπουργός Εξωτερικών Ι. Τζεμ , αναφερόμενος στα ελληνοτουρκικά,  λέει ότι: «Η  Τουρκία θα εξακολουθεί να συμβάλλει στο θετικό κλίμα που ήδη υπάρχει μεταξύ της Τουρκίας και της Ελλάδας».  Σε άλλο σημείο των δηλώσεών του αναφέρει ότι:  «Όταν ξεκινήσει μια θετική περίοδο με μια χώρα με τη οποία είχαμε επί χρόνια πολύ αντίθετες προσεγγίσεις, τότε πρέπει να είμαστε επιφυλακτικοί».Ο Αλβανός πρόεδρος Ρ. Μεϊντάνι δίνει στο Ι. Μέτα την εντολή σχηματισμού νέα κυβέρνησης (ο Ι. Μέτα προτάθηκε από το Σοσιαλιστικό Κόμμα και από τα άλλα κόμματα που συμμετέχουν στον κυβερνητικό συνασπισμό – ο Μέτα είναι  30 χρονών και ήταν  πρόεδρος  του  Σοσιαλιστικού  Κόμματος).Το γερμανικό Υπ. Άμυνας με ανακοίνωση του: «Επιβεβαιώνει  τη συνεργασία Γερμανίας-Τουρκίας, ¨όχι για την κατασκευή χημικών¨ αλλά εργαστηρίου ανίχνευσης τους».  Σύμφωνα  με  την  ανακοίνωση: «Το  εργαστήριο αυτό δίνει τη δυνατότητα στην Τουρκία να αμυνθεί σε περίπτωση χρήσης χημικών όπλων και να προστατεύσει τους στρατιώτες και  τους  πολίτες  της».   Ο Γερμανός Υπ. Εξωτερικών Γ. Φίσερ, μιλώντας στο κοινοβούλιο της χώρας του αναφερόμενος στο θέμα των σχέσεων Τουρκίας-Ε.Ε. λέει: «Ο σεβασμός των ανθρωπίνων δικαιωμάτων από την Τουρκία είναι απαραίτητη προϋπόθεση για τη προσέγγισή της με την Ε.Ε. Η Τουρκία πρέπει να τηρήσει τα κριτήρια της Κοπεγχάγης, δηλαδή πολιτική σταθερότητα, οικονομική  σταθερότητα,  οικονομική  ανάπτυξη, σεβασμός των μειονοτήτων».  Ο Γιουγκοσλάβος Υφυπουργός Εξωτερικών Ν. Βούγιοβιτς σε δηλώσεις του αναφέρει ότι: «Οι Δυτικές δυνάμεις, μετά τους ΝΑΤΟϊκούς βομβαρδισμούς, προσπαθούν να βλάψουν τη Γιουγκοσλαβία χρησιμοποιώντας όλα τα μέσα, μεταξύ  των οποίων την εισαγωγή ¨ πλαστού χρήματος¨».
ΠΑΡΑΣΚΕΥΗ  29 ΟΚΤΩΒΡΙΟΥ  1999                Ο Πρόεδρος της Δημοκρατίας Κ. Στεφανόπουλος σε δηλώσεις που κάνει (28/10) κατά τη διάρκεια της τελετής ανακήρυξης του ως επίτιμου δημότη του Δήμου Μακεδνών (Καστοριά) αναφέρει, μεταξύ άλλων ότι: «Διανύουμε την  πλέον  πολιτισμένη  και  δημοκρατική  περίοδο  και  ότι  η  Ελλάδα  αποτελεί  ¨υπόδειγμα¨  για  τα  Βαλκάνια».Ο Υπ. Εξωτερικών Γ. Παπανδρέου έχει στο Βερολίνο συνάντηση με τον Γερμανό Υπ. Εξωτερικών(ομόλογό του) Γ. Φίσερ. Μεταξύ των θεμάτων που συζητούν οι δύο υπουργοί είναι το θέμα της αναγνώρισης της Τουρκίας ως υποψήφιας για ένταξη στην Ε.Ε.  χώρας. Σε δηλώσεις που κάνει ο Γερμανός υπουργός αναφέρει και τα εξής: «Η συζήτηση για υποψηφιότητα της Τουρκίας στην Ε.Ε. έχει οδηγήσει στη βελτίωση των σχέσεων Ελλάδας και Τουρκίας. Η βελτίωση θα βοηθήσει και το θέμα της Κύπρου». «Έχω κάνει ξεκάθαρό στην Τουρκία ότι το να γίνει μέλος της Ε.Ε. σημαίνει και αλληλεγγύη προς τα υπόλοιπα μέλη.  Όταν μια χώρα μέλος της Ε.Ε. έχει κάποιο πρόβλημα, αυτό το πρόβλημα είναι κοινό για όλα τα μέλη». Αύξηση κατά 0,96% σημειώνει ο γενικός δείκτης τιμών των μετοχών  στο χρηματιστήριο Αθηνών, με αποτέλεσμα να διαμορφωθεί στις 5.442,14 μονάδες.ΠΑΡΑΣΚΕΥΗ  29 ΟΚΤΩΒΡΙΟΥ  1999 ΔιεθνήΟ Χ. Σολάνα, Εκπρόσωπος της  Ε.Ε. για θέματα Άμυνας και Εξωτερικής Πολιτικής και ο Κρ. Πάτεν, αρμόδιος για τις Εξωτερικές Υποθέσεις  Επίτροπος  της  Ε.Ε., επισκέπτονται την Πρίστινα. Σε δηλώσεις που κάνει ο Κρ. Πάτεν  αναφέρεται ότι:  «Η Ε.Ε. για το 2000 έχει προγραμματίσει να διαθέσει στο Κοσσυφοπέδιο ποσό 500 εκατομμυρίων δολαρίων (μακροπρόθεσμη βοήθεια ανοικοδόμησης)».Σε δηλώσεις που κάνει στη γαλλική εφημερίδα «Λε Φιγκαρό» ο εκπρόσωπος του ΟΗΕ στα Βαλκάνια Κ. Μπιλντ, αναφερόμενος στον πρόεδρο της Γιουγκοσλαβίας Σλ. Μιλόσεβιτς, λέει: «Πρέπει να συνεχίσουμε να απομονώνουμε τους εγκληματίες πολέμου (υπονοεί Μιλόσεβιτς),  αλλά πρέπει να κάνουμε και χειρονομίες προς τη σερβική κοινωνία  για  να  της  δείξουμε  ότι  είμαστε  έτοιμοι  να  την  βοηθήσουμε». Γράφεται ότι Ισραηλινοί και Παλαιστίνιοι διαπραγματευτές κατέληξαν σε συμφωνία για την έναρξη διαπραγματεύσεων σχετικά με το τελικό καθεστώς των κατεχομένων εδαφών (οι διαπραγματεύσεις θα αρχίσουν 7 Νοέμβριου).
ΣΑΒΒΑΤΟ  30 ΟΚΤΩΒΡΙΟΥ  1999Ο πρωθυπουργός Κ. Σημίτης μιλώντας στη Μεγαλόπολη λέει και τα εξής: «Τις τελευταίες ημέρες επιχειρείται μια μετατόπιση της δημόσιας συζήτησης από τα μεγάλα προβλήματα του λαού μας και της χώρας μας, από τα πρωτεύοντα αυτά που πρέπει να μας απασχολούν όλους, στα δευτερεύοντα. Θέλουν κάποιοι να πάμε από την πολιτική στην παραπολιτική, από τα θέματα τα οποία πρέπει να συζητάμε και να προβληματιζόμαστε στη σκανδαλολογία. Αυτή η πρακτική, την οποία επιδιώκει η αξιωματική αντιπολίτευση, συσκοτίζει τα προβλήματα του τόπου. Δηλητηριάζει την πολιτική ζωή και υποβαθμίζει τα επιτεύγματα του τόπου και του ελληνικού λαού».Ολοκληρώνονται στο Βερολίνο οι συνομιλίες του Υπ .Εξωτερικών Γ. Παπανδρέου με τον Γερμανό ομόλογό του Γ. Φίσερ. Σε δηλώσεις που κάνει ο ΓΑΠ λέει: «Για το θέμα των ευρωτουρκικών σχέσεων αλλά και της ενταξιακής πορείας της Κύπρου συμφωνήσαμε να δουλέψουμε στενά τα δύο υπουργεία μέχρι  το Ελσίνκι  για να διαμορφώσουμε, όσο γίνεται, μια κοινή προσέγγιση ώστε στο Ελσίνκι  να υπάρξει ένα αποτέλεσμα κοινώς αποδεκτό».  Ο πρόεδρος της ΝΔ Κ. Καραμανλής, μιλώντας στη Χίο, λέει μεταξύ των άλλων: «Πιστεύουμε στο ήπιο κλίμα, πιστεύουμε στο διάλογο μεταξύ των πολιτικών κομμάτων, αλλά με τη διαφθορά έχουμε μετωπική σύγκρουση. Θα φθάσουμε στα άκρα, και  θέλω να πιστεύω ότι υπάρχουν  καθαρές φωνές και μέσα στον κυβερνητικό χώρο. Να σταθούν δίπλα μας σε αυτόν τον αγώνα.  Αφού  δεν τον κάνουν μόνοι τους, θα τον κάνουμε εμείς, αλλά θέλουμε όλους τους καθαρούς Έλληνες δίπλα μας» (κατηγορεί την κυβέρνηση για «ακατάσχετη παροχολογία»).
ΣΑΒΒΑΤΟ  30 ΟΚΤΩΒΡΙΟΥ  1999 ΔιεθνήΟ Αλβανός εντολοδόχος πρωθυπουργός Ι. Μέτα ανακοινώνει τη σύνθεση της κυβέρνησης του (την ενέκρινε ο πρόεδρος  Ρ. Μεϊντάνι  - η νέα κυβέρνηση πρέπει να πάρε ψήφο εμπιστοσύνης από την βουλή). Διεξάγονται αύριο στην ¨ΠΓΔΜ¨ προεδρικές εκλογές. Περίπου  1.610.000 ψηφοφόροι καλούνται να εκλέξουν τον διάδοχό του σημερινού προέδρου Κ. Γλιγκόροφ(6 είναι οι υποψήφιοι).Οι ρωσικοί βομβαρδισμοί συνεχίζονται. Τσετσένοι αξιωματούχοι ισχυρίζονται ότι οι ρώσικες δυνάμεις βομβάρδισαν φάλαγγα αμάχων. Αντίθετα, οι Ρώσοι αξιωματούχοι ισχυρίζονται ότι η αυτοκινητοπομπή που βομβαρδίστηκε από τα ρωσικά στρατεύματα,  ήταν στρατιωτική.
ΚΥΡΙΑΚΗ 31 ΟΚΤΩΒΡΙΟΥ  1999                  Ο πρόεδρος της ΝΔ Κ. Καραμανλής μιλώντας κατά τη διάρκεια της περιοδείας  του στη Χίο και τις Οινούσες, επαναλαμβάνει ότι το κόμμα του θα κλιμακώσει τον αγώνα του εναντίον της διαφθοράς».  Λέει ακόμα ότι πήγε στράφι το Β’ Κοινοτικό Πλαίσιο Στήριξης (ΚΠΣ) και πολύ φοβάμαι ότι, ενώ βρισκόμαστε στο κατώφλι του Γ’ ΚΠΣ, με αυτόν τον τρόπο που διαχειρίζεται η κυβέρνηση το δημόσιο χρήμα είναι μια χαμένη ευκαιρία από πριν» (λέει επίσης ότι η κυβέρνηση δεν βρίσκεται στην υπηρεσία των πολιτών, αλλά των μεγάλων συμφερόντων).  Τέλος, αναφερόμενος στις καταγγελίες του πρωθυπουργού Σημίτη ότι η ΝΔ υπονομεύει την πορεία της χώρας προς την ΟΝΕ λέει: «Με λύπη μου άκουσα τον πρωθυπουργό να λέει ότι η ΝΔ υπονομεύει την πορεία προς την Ευρώπη. Η ΝΔ κατ’ εξοχήν  παράταξη του ευρωπαϊκού προσανατολισμού , παράταξη που δίνει μάχη για την ευρωπαϊκή αντίληψη, που και σήμερα στηρίζει και εγγυάται την ευρωπαϊκή προοπτική και το μέλλον της  χώρας».Ο Υπ. Αμύνης Α. Τσοχατζόπουλος, αναφερόμενος στο ενδεχόμενο να τύχει η Τουρκία «ειδικής μεταχείρισης» από την Ε.Ε. δηλώνει: «Η Ελλάδα παίρνει μια θετική στάση υπέρ της Τουρκίας στο Ελσίνκι, ζητά να εφαρμοστούν οι δεσμεύσεις και οι όροι λειτουργίας της Ε.Ε. Ο δρόμος για την Τουρκία θα ανοίξει με τους ίδιους ακριβώς όρους και με την ίδια ακριβώς μεταχείριση, όπως και με όλα τα άλλα κράτη. Δεν δεχόμαστε ειδική μεταχείριση για την Τουρκία».   Ο Κυβερνητικός Εκπρόσωπος Δ. Ρέππας σε συνέντευξή του στην εφημερίδα «Κυριακάτική Ελευθεροτυπία» αναφέρει ότι η ΝΔ στην υπόθεση του «Ολυμπιακού Βιντεολόττο» υιοθέτησε τα επιχειρήματα τριών εταιριών και ηλεκτρονικών παιχνιδιών («HAYAT REGENCY, DANCO ENERGY, I.B.C. M.»).Ο πρώην πρόεδρος της ΝΔ Μ. Έβερτ δηλώνει τα ακόλουθα: «Ο κ. Σημίτης στην περιοδεία του στην Αρκαδία ανέφερε ότι στελέχη της ΝΔ υπονομεύουν την πορεία της χώρας προς την ΟΝΕ, δίδοντας στην Ε.Ε. ψευδή στοιχεία για την πορεία της ελληνικής οικονομίας. Εάν ο κ. Σημίτης έχει στοιχεία, οφείλει να δώσει αμέσως στην δημοσιότητα, αναφερόμενος ονομαστικά ποια στελέχη, που και πότε επεδίωξαν να συκοφαντήσουν τη χώρα διεθνώς. Εάν δεν τα ονοματίσει, τότε θα δώσει κάθε δικαίωμα στον οποιοδήποτε να τον χαρακτηρίζει συκοφάντη».
ΚΥΡΙΑΚΗ 31 ΟΚΤΩΒΡΙΟΥ  1999 διεθνήΔιεξάγονται προεδρικές εκλογές  στην «ΠΓΔΜ», περίπου 1.610.000 ψηφοφόροι καλούνται να εκλέξουν τον διάδοχο του Κ. Γκλιγκόροφ (6  είναι οι υποψήφιοι).  Τα πρώτα αποτελέσματα  αναμένεται να ανακοινωθούν την επόμενη μέρα.Σε ανακοίνωση της γιουγκοσλαβικής κυβέρνησης αναφέρεται ότι από την ημέρα που οι δυνάμεις του ΝΑΤΟ ανέλαβαν τον έλεγχο του Κοσσυφοπεδίου, 267 άτομα μη αλβανικής καταγωγής έχασαν τη ζωή τους στην περιοχή αυτή.Ρωσικές πηγές αναφέρουν ότι οι ρωσικές δυνάμεις συνεχίζουν την πολιορκία του Γκρόζνι και ο αποκλεισμός της πρωτεύουσας της Τσετσενίας είναι ολοκληρωτικός.
ΔΕΥΤΕΡΑ 1 ΝΟΕΜΒΡΙΟΥ  1999Ο Υπ. Δικαιοσύνης Ε. Γιαννόπουλος με έγγραφό του ζητά από τον εισαγγελέα του Αρείου Πάγου την διεξαγωγή έρευνας για τις καταγγελίες(δημοσίευμα εφημερίδας «Απογευματινή»), συνέντευξη του βουλευτή της ΝΔ Δ. Κωστόπουλου ότι: «Για να πάρει κανείς δημόσιο έργο πρέπει να πληρώσει μίζα (στο υπουργείο ΥΠΕΧΩΔΕ)».Υπό την προεδρία του προέδρου  της  ΝΔ πραγματοποιείται σύσκεψη των τομεαρχών του κόμματος (μεταξύ των θεμάτων συζητούνται κατά τη διάρκεια της σύσκεψης είναι το «Ξυστό» - και οι παράνομες προσλήψεις στο δημόσιο .  Για το «Πρώτο» ο εκπρόσωπος Τύπου Α. Σπηλιωτόπουλος δηλώνει ότι: «Είναι καταφανής η μη τήρηση της  σχετικής  σύμβασης,  όπως  καταφανής  είναι  και  η  παράνομη ανανέωσή  της.Ο Κυβερνητικός Εκπρόσωπος Δ. Ρέππας αναφερόμενος στην επικείμενη σύνοδο των ηγετών των χωρών- μελών της Ε.Ε. στο Ελσίνκι και στο θέμα της αναγνώρισης της Τουρκία ως υποψήφια για ένταξη στην Ε.Ε. χώρας, αναφέρει. «Η ελληνική κυβέρνηση και στην Σύνοδο Κορυφής στο Ελσίνκι θα διατυπώσει τη θέση της με γνώμονα το εθνικό συμφέρον.  Δεν υπάρχει οποιοδήποτε πρόβλημα. Δεν πρόκειται να είναι οι στιγμές τόσο άσχημες για την ελληνική κυβέρνηση, για έναν πολύ απλό  λόγο: Η ελληνική κυβέρνηση έχει ξεκάθαρη, έχει σαφέστατη πολιτική για το συγκεκριμένο ζήτημα.  Είναι θέμα άλλων να αποσαφηνίσουν πλήρως την πολιτική τους, ώστε να προκύψει, και επιθυμούμε να προκύψει, συμφωνία για το θέμα της απόκτησης από την Τουρκία της ιδιότητας της υποψήφιας προς ένταξη στην Ε.Ε. χώρας.  Εμείς έχουμε ξεκαθαρίσει την πολιτική μας, ή οποία θα εκφραστεί εκείνη την ώρα συμπυκνωμένη με ένα ¨Ναι¨ ή ένα ¨Όχι¨. Μπορεί να συμβεί το ένα, μπορεί να συμβεί το άλλο». Ο Κυβερνητικός  Εκπρόσωπος  Δ. Ρέππας, αναφερόμενος στις καταγγελίες της ΝΔ ότι  η κυβέρνηση ότι σχετικά με τα οικονομικά δεδομένα κάνει «δημιουργική λογιστική», δηλώνει : «Μας κατηγορούν ότι παραποιούμε τα στοιχεία, έχουν πει ότι ¨μακιγιάρουμε¨ τα οικονομικά μεγέθη, ενώ γνωρίζουν πολύ καλά ότι οι ελεγκτικοί φορείς της Ε.Ε. έχουν κατ’ επανάληψη ελέγξει  την  πορεία  των οικονομικών μεγεθών της χώρας και μας έχουν αποφανθεί θετικά».Ο Οικουμενικός Πατριάρχης Βαρθολομαίος έχει στο Φανάρι συνάντηση-συνομιλία με τον Αμερικάνο πρεσβευτή Στην  Άγκυρα Μ. Πάρις,Ο βουλευτής του ΠΑΣΟΚ Ε. Βλασσόπουλος  σε  επιστολή  του προς τον πρόεδρο της βουλής Α. Κακλαμάνη αναφέρει μεταξύ άλλων ότι: «Είναι λυπηρό ότι το πνεύμα και το γράμμα των πορισμάτων (σ.σ. του συμποσίου που πραγματοποιήθηκε στις Βρυξέλλες  για τον καθορισμό και της μορφής, του περιεχομένου και του στόχου του προς δημιουργία Μουσείου της Ευρώπης) απουσιάζει το ενδιαφέρον για την ένταξη των στοιχείων του αρχαιοελληνικού και βυζαντινού πολιτισμού στην ύλη του εν λόγω μουσείου. Εκείνο όμως που αποτελεί πρόκληση είναι ότι στην πραγματικότητα δεν απουσιάζει αναφορά στον ελληνικό πολιτισμό. Αντίθετα, ρητά αποκλείονται τα στοιχεία του ως Αταίριαστα με την ιδέα μια Ενωμένης Ευρώπης και  περισσότερο συγγενικά με τη μεσογειακή ταυτότητα, και τίθεται ως χρονικό ορόσημο  της  ευρωπαϊκής  ιστορίας η σκέψη του Καρλομάγνου».Αύξηση κατά 3,46% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθείς τις 5.630,27 μονάδες.
ΔΕΥΤΕΡΑ 1 ΝΟΕΜΒΡΙΟΥ  1999 διεθνήΟ Τούρκος πρωθυπουργός  Μπ. Ετσεβίτ, μιλώντας στη τηλεόραση και αναφερόμενος στο Κυπριακό, λέει: «Η Ελλάδα έχει χάσει το δικαίωμα να είναι εγγυήτρια δύναμη στην Κύπρο, διότι το πραξικόπημα του 1974 προήλθε από  την  Ελλάδα». Στις προεδρικές εκλογές που έγιναν την Κυριακή στην Ουρουγουάη ο υποψήφιος της κεντροαριστεράς Τ. Βασκέζ συγκεντρώνει το 38,51% των ψήφων και έρχεται πρώτος, ενώ ο υποψήφιος του κυβερνώντος κόμματος του Κλοράντο Χ. Μπατλ έρχεται δεύτερος συγκεντρώνοντας το 31,32% των ψήφων(ο νικητής θα αναδειχθεί στο Β’ γύρο).Σύμφωνα με τα αποτελέσματα των βουλευτικών εκλογών που έγιναν την Κυριακή στη Γεωργία το κόμμα του προέδρου Ε. Σεβαρντνάτζε, η ¨Ένωση Πολιτών¨, πήρε το 52% των ψήφων, ενώ το ¨Κόμμα της Γεωργικής  Ένωσης για την Ανανέωση¨  του Α. Αμπατζίτζε  πήρε  το  26,5% των ψήφων.Γίνεται γνωστό ότι στην Ουκρανία ο Λ. Κούτσμα(σημερινός πρόεδρος) πήρε το 36,4% των ψήφων, ενώ ο κυριότερος αντίπαλός του Π. Σιμονένκο πήρε το 22,3% των ψήφων(ο νικητής θα αναδειχθεί στο Β’ γύρο).Οι ρωσικές δυνάμεις συνεχίζουν να βομβαρδίζουν το Γκρόζνι  και  άλλες  περιοχές  της  Τσετσενίας.
ΕΥΓΕ ΣΤΟΥΣ ΚΑΛΑΜΑΤΙΑΝΟΥΣ
ΤΕΤΑΡΤΗ 13 ΟΚΤΩΒΡΙΟΥ  1999       Ο επίτιμος πρόεδρος της ΝΔ Κ. Μητσοτάκης σε συνέντευξή του στο τηλεοπτικό σταθμό «MEGA»:  «Σωστά έστειλε ο Κ. Σημίτης  μήνυμα  προς  την  τουρκική  πλευρά,  δεν  σας  κρύβω, και  εγώ  το  έστειλα   με  το δικό μου τρόπο προς την  τουρκική   πλευρά».  Σε άλλο σημείο «Στην Ελλάδα – δόξα το Θεό – έχουμε μια κατάσταση καλή για να έχουμε μια κυβέρνηση η οποία, αφού  πέρασε το ΠΑΣΟΚ από πολλές  περιπλανήσεις,  μπαίνει στην σωστή κατεύθυνση  του διαλόγου και  της προσπάθειας  ειρηνικής  επίλυσης  των διαφορών μας.  Έχουμε μια αντιπολίτευση υπεύθυνη, εν πάση περιπτώσει δεν έχουμε την ακραία αντιπολίτευση του παρελθόντος  και έχουμε και τα μικρά κόμματα τα οποία εν πολλοίς συνεισφέρουν θετικά».Σε δηλώσεις που κάνει στον τηλεοπτικό σταθμό «ΜΕΓΚΑ» ο πρώην πρωθυπουργός Μ. Γιλμάζ  λέει: «Αν αναμένετε μια χειρονομία από  την Τουρκία ζωτικής σημασίας για το Κυπριακό, φοβάμαι πως η Τουρκία δεν είναι σε θέση να κάνει  καμία  χειρονομία».Ο Υπ. Εξωτερικών Γ. Παπανδρέου σε δηλώσεις του, αναφερόμενος στο θέμα της διεύρυνσης της Ε.Ε., λέει ότι: «Όλες οι χώρες στα Βαλκάνια θεωρούμε ότι μπορούν να είναι μέλη της Ε.Ε. Συμπεριλαμβάνουμε σε αυτή την πρότασή μας και τη Γιουγκοσλαβία» (αφήνει να εννοηθεί ότι αναφέρεται στην μετά-Μιλόσεβιτς Γιουγκοσλαβία).Ο  Υπ. Εξωτερικών Γ. Παπανδρέου  έχει συνάντηση στην Αθήνα με τον Κύπριο ομόλογο του Κασουλίδη. Σε δηλώσεις που κάνει ο Κύπριος υπουργός  λέει «Υπάρχουν αυτή τη στιγμή τρεις  παράλληλοι διαπραγματευτικού δρόμοι, οι προσπάθειες  λύσης του Κυπριακού, οι ελληνοτουρικές  σχέσεις  και οι ευρωτουρκικές  σχέσεις.  Αυτοί οι τρείς ανεξάρτητοι δρόμοι δεν σχετίζονται μεταξύ τους, είναι ανεξάρτητοι. Οποιαδήποτε πρόοδος όμως στον ένα ενισχύει τους άλλους δύο». Ο Υπ. Αμύνης Α. Τσοχατζόπουλος στο πλαίσιο της επίσκεψης που πραγματοποιεί στο Ισραήλ, είχε συνάντηση με  τον Ισραηλινό πρόεδρο Ε. Βάιζμαν(προεδρικό μέγαρό, Δυτική Ιερουσαλήμ).Υπό την προεδρία του Κ. Καραμανλή συνέρχεται η Εκτελεστική Επιτροπή της ΝΔ. Σε δηλώσεις που κάνει ο εκπρόσωπος Τύπου του κόμματος Α. Σπηλιωτόπουλος λέει και τα εξής: «Σήμερα αποφασίσαμε τη μετωπική σύγκρουση με τη διαφθορά. Το μείζον πρόβλημα, που αυτή τη στιγμή υπάρχει, είναι ότι κυριαρχεί η αδιαφάνεια σε κάθε πτυχή του δημόσιου βίου. Αυτή τη νοσηρότητα η ΝΔ είναι αποφασισμένη να την πολεμήσει και στην κατεύθυνση αυτή θα επιδιώξει συνεννόηση με τα  υπόλοιπα  κόμματα  της  αντιπολίτευσης».
ΤΕΤΑΡΤΗ 13 ΟΚΤΩΒΡΙΟΥ 1999 διεθνήΟ πρόεδρος  της  Ευρωπαϊκής  Επιτροπής Ρ. Πρόντι  παρουσιάζει  στο  Ευρωπαϊκό κοινοβούλιο την έκθεση της επιτροπής  για θέματα διεύρυνσης της Ε.Ε. και αναφερόμενος στην Τουρκία λέει: «Η περίπτωση της Τουρκίας θέλει ειδική μεταχείριση» (έχει σαφώς το καθεστώς της υποψήφιας χώρας – δεν μπορεί να αρχίσουν διαπραγματεύσεις ένταξης  γιατί  δεν  πλήρη  τα  πολιτικά  κριτήρια που προβλέπει η Κοπεγχάγη). Ο Τούρκος Υπ. Εξ Ι. Τζεμ μιλώντας στην τουρκική εθνοσυνέλευση για ελληνοτουρκικά: «Η Ελλάδα και η Τουρκία έχουν δικές  τους αλήθειες και  δεν  παραιτούνται  από   αυτές». Συνεχίζοντας λέει ότι: «Δεν είναι σωστό να πιστεύεται ότι επειδή  υπάρχει  κάποια ηπιότητα, θα βελτιωθούν όλα. Η Τουρκία και  Ελλάδα αγωνίζονται  για  τα συμφέροντα τους. Η επιδεξιότητα είναι να βρεθούν τα κοινά σημεία, εάν υπάρχουν κοινά σημεία, στα συμφέροντα αυτά».  Σε άλλο σημείο της ομιλίας του λέει: «Προ ετών η ελληνική εξωτερική πολιτική θεωρούσε ότι το συμφέρον  της Ελλάδος ήταν η διαμάχη με τη Τουρκία. Η σημερινή εξωτερική πολιτική όμως θεωρεί ότι συμφέρον της Ελλάδος είναι  και να μην βρίσκεται σε διαμάχη με την Τουρκία και να μειώσει την ένταση στο Αιγαίο. Η μεταξύ τους διαφορά είναι σημαντική, όμως κατά βάση υπάρχουν υπολογισμοί που έχουν να κάνουν με τα ίδια τα συμφέροντα». «Εξηγήσαμε με σαφήνεια στους συνομιλητές μας ότι η Τουρκία δεν έχει βλέψεις επί των εδαφών κανενός». Στο Πακιστάν ο Πραξικοπηματίας στρατηγός Π. Μουσάραφ στο διάγγελμά που απευθύνει προς τον Πακιστανικό λαό, αναφέρει ότι: «Οι ένοπλες δυνάμεις παρενέβησαν προκειμένου να θέσουν τέρμα στην αβεβαιότητα και την αταξία που επικρατούσαν στην χώρα (το πραξικόπημα καταδικάζουν πολλές χώρες). Ο Λευκός Οίκος σε ανακοίνωση του αναφέρει ότι: «Επιθυμεί την αποκατάσταση πολιτικής διακυβέρνησης, συμβατή με τις δημοκρατικές αρχές και το Σύνταγμα». Ο πρώην Γενικός Γραμματέας του ΝΑΤΟ Χ. Σολάνα δηλώνει ότι: «Όταν μαθαίνεις για στρατιωτικό πραξικόπημα και ξέρεις ότι η χώρα έχει πυρηνικά, θα πρέπει να ανησυχείς».  Η πρώην πρωθυπουργός Μπεναζίρ Μπούτο δηλώνει ότι: «Η 12η Οκτωβρίου δεν θα μείνει γνωστή ως η μέρα που ¨πέθανε η δημοκρατία¨,  αλλά ως  η ημέρα που η δημοκρατία αρχίζει να ¨ξαναγεννιέται¨».
ΠΕΜΠΤΗ 14 ΟΚΤΩΒΡΙΟΥ  1999Ο Υπ. Άμυνας Α. Τσοχατζόπουλος έχει στο Τελ Αβίβ συνάντηση με τον Ισραηλινό πρωθυπουργό και Υπουργό  Άμυνας  Ε. Μπάρακ. Οι δύο άνδρες υπογράφουν νέα συμφωνία  στρατιωτικής συνεργασίας Ελλάδος- Ισραήλ.  Σε  δηλώσεις  που  κάνει  ο  Έλληνας  υπουργός αναφέρει και τα εξής: «Αποφασίσαμε να ανανεώσουμε τη συμφωνία και να τη διευρύνουμε με όλα εκείνα τα στοιχεία που συγκεκριμένα πλέον επιβάλλουν οι ανάγκες  ενδυνάμωσης της αμυντικής μας συνεργασίας»(η προηγούμενη συνεργασία είχε υπογραφεί το 1994). Έντονή είναι η αντιπαράθεση μεταξύ κυβέρνησης και αντιπολίτευσης, εντός και εκτός βουλής, για το θέμα του «Ολυμπιακού Βιντεολόττο» (τα έσοδα θα διατεθούν για την οργάνωση των Ολυμπιακών Αγώνων του 2004). Η κυβέρνηση υποστηρίζει ότι: «Το ¨Βιντεολόττο¨ είναι δέσμευση προς την ΔΟΕ από το φάκελο διεκδίκησης των Ολυμπιακών Αγώνων. Η ΝΔ ζητά τη ματαίωση του ¨Βιντεολόττο¨. Ο Στ. Μάνος ισχυρίζεται ότι ο διαγωνισμός για το ¨Βιντεολόττο¨ είναι  διάτρητος).Ο εκπρόσωπος Τύπου της ΝΔ Α. Σπηλιωτόπουλος, με αφορμή το θέμα του «Ολυμπιακού Βιντεολόττο» δηλώνει ότι: «Οι κυβερνήσεις  του ΠΑΣΟΚ ευθύνονται για τη διαφθορά που μαστίζει σήμερα το δημόσιο βίο της χώρας και είναι αυτές που εισήγαγαν και θεσμοθέτησαν διαδικασίες αδιαφάνειας». Συνεχίζοντας  λέει  ότι: «Η ΝΔ θα αγωνιστεί κατά τρόπον ανένδοτο κατά της διαφθοράς, έχει την πολιτική βούληση και έχει επεξεργαστεί τους κατάλληλους μηχανισμούς για να παρέμβει άμεσα και αποτελεσματικά».Ο επίτιμος πρόεδρος της ΝΔ Κ. Μητσοτάκης, μιλώντας στη βουλή και αναφερόμενος στο «Ολυμπιακό Βιντεολόττο», λέει: «Τι θέλει η κυβέρνηση να κάνει; Τόσο πολύ υποδουλωμένη είναι στα διαπλεκόμενα, ώστε θέλει καλά και σώνει να φτιάξει αυτό το λαχείο, το οποίο δεν είναι ολυμπιακό λαχείο, αλλά  αποτελεί  ολυμπιακή ντροπή. Η Ελλάς σήμερα είναι η Ελλάς των διαπλεκομένων».
ΠΕΜΠΤΗ 14 ΟΚΤΩΒΡΙΟΥ  1999Η Ιεραρχία της Εκκλησίας της Ελλάδος εκλέγει ως μητροπολίτη Θεσσαλιώτιδος και Φαναριοφερσάλων τον Θεόκλητο Κουμαριανό(46 ετών).Πτώση κατά 3,88% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 5.916,68 μονάδες.ΠΕΜΠΤΗ  14 ΟΚΤΩΒΡΙΟΥ 1999 διεθνήΣτο Πακιστάν οι πραξικοπηματίες κλείνουν το κτήριο της βουλής και δηλώνουν ότι δεν προτίθενται να επιβάλλουν στρατιωτικό νόμο. ο Αμερικανός πρόεδρος Μπ. Κλίντον, «Χαρακτηρίζει τα γεγονότα στο Πακιστάν ως συμφορά για  την πακιστανική δημοκρατία».
ΠΑΡΑΣΚΕΥΗ  15 ΟΚΤΩΒΡΙΟΥ 1999   Ο γραμματέας της Κ.Ε. του ΠΑΣΟΚ Κ. Σκανδαλίδης σε δηλώσεις που κάνει στην Καρδίτσα αναφέρει και τα εξής: «Εμείς θέλουμε εκλογές στο τέλος της τετραετίας, θέλουμε εκλογές μετά την οριστική ένταξη στην ΟΝΕ. Πρέπει η χώρα από το Μάρτιο ως  τον Ιούνιο, που θα υπάρξει η τελική κρίση, να είναι ήσυχη και με πολιτική σταθερότητα διότι θα μετριέται κάθε στιγμή η οικονομία μας. Και ασφαλώς, ολοκληρώνοντας το έργο μας θα ζητήσουμε την ψήφο του λαού. Αν η αντιπολίτευση έχει πάρει απόφαση, γιατί από ότι καταλαβαίνω μάλλον μετέωρα βήματα κάνει μέχρι τώρα, αν έχει πάρει την οριστική απόφαση να οδηγήσει τη χώρα σε εκλογές το Μάρτιο, ας αναλάβει το τίμημα και το κόστος αυτών των εκλογών. Σε αυτή την περίπτωση, και στις 26 Μαρτίου το ΠΑΣΟΚ θα κερδίσει τις εκλογές».Ο πρόεδρος της ΝΔ Κ. Καραμανλής έχει  συνάντηση  με  τον  πρόεδρο  της  βουλής  Απ. Κακλαμάνη. Σε δηλώσεις που κάνει ο Κ. Καραμανλής, μετά το τέλος της συνάντησης, λέει: «Επισκέφθηκα τον πρόεδρο της βουλής για να τον ενημερώσω για το μέγα σκάνδαλο της υπόθεσης των ¨κουλοχέρηδων¨. Το θεώρησα υποχρέωσή μου να τον ενημερώσω και λόγω της θεσμικής μου ιδιότητος και διότι έχει πολλές φορές αντιταχθεί στα φαινόμενα αδιαφάνειας. Θέλω για μια ακόμη φορά να πω ότι αυτή η υπόθεση είναι ντροπή και αίσχος. Να γεμίσει δηλαδή η Ελλάδα, κάθε γειτονιά και κάθε χωριό με ¨κουλοχέρηδες¨ και μάλιστα με μια διάτρητη σύμβαση. Και θέλω ακόμα να πω ότι παράταση σιωπής της κυβέρνησης σε αυτό το θέμα ισοδυναμεί με ενοχή, εάν δεν το πάρουν πίσω, τότε θα έχει αποδειχθεί ότι είναι κυβέρνηση του τζόγου. Και θέλω να πω προς όλους τους Έλληνες και τις Ελληνίδες ότι εμείς αυτό δεν θα το αφήσουμε να περάσει»(ο λόγος για το «Ολυμπιακό Βιντεολόττο»).Πτώση κατά 2,17% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 5.788,49 μονάδες.
ΠΑΡΑΣΚΕΥΗ  15 ΟΚΤΩΒΡΙΟΥ  1999 ΔιεθνήΤο Νόμπελ Ειρήνης απονέμεται στο μη Κυβερνητική Οργάνωση «Γιατροί χωρίς Σύνορα». Ο αξιωματούχος των «Γιατρών  χωρίς  σύνορα» Φιλίπ Μπιμπερσόν, δηλώνει: «Λιγότερη τιμή και περισσότερο βάρος ευθύνης είναι το Νόμπελ Ειρήνης».Πραγματοποιείται στο Τάμπελε της Φιλανδίας έκτακτη σύνοδος των ηγετών των χωρών-μελών της Ε.Ε. Συζητούνται θέματα που αφορούν  τη  λαθρομετανάστευση και θέματα που αφορούν την παροχή ασύλου. Οι Ευρωπαίοι ηγέτες αποφάσισαν επίσης την σύνταξη μιας  Χάρτας με τα θεμελιώδη Δικαιώματα του Ευρωπαίου Πολίτη (οι σύνεδροι  κατά τη διάρκεια του δείπνου που παρατίθεται συζητούν και  το θέμα της «ενταξιμότητας»  της Τουρκίας στην Ε.Ε.).Στο Πακιστάν ο πραξικοπηματία Μουσάραφ αναστέλλει την ισχύς του Συντάγματος, διαλύει το κοινοβούλιο και κηρύσσει τη χώρα σε κατάσταση εκτάκτου ανάγκης. Ο ίδιος αυτοδιορίζεται ανώτατος ηγέτης της χώρας.Ο εκπρόσωπος του Λευκού Οίκου Μ. Χάμερ, με αφορμή τις εξελίξεις στο Πακιστάν δηλώνει: «Ζητούμε την άμεση αποκατάσταση της πολιτικής εξουσίας και θα ζητήσουμε διευκρινήσεις για τις επιπτώσεις της σημερινής ανακοίνωσης». Με αφορμή τις ίδιες εξελίξεις ο εκπρόσωπος του Ινδικού Υπ. Εξωτερικών δηλώνει: «Ανησυχούμε  για  την  κατεύθυνση  προς  την οποία κινείται η κατάσταση. Συνεχίζουμε να παρακολουθούμε στενά στις εξελίξεις».Συνεχίζονται οι ρωσικές επιχειρήσεις στη Τσετσενία. Σε δηλώσεις που κάνει ο επικεφαλής των ρωσικών δυνάμεων στρατηγός Β. Καζάντεφ, λέει ότι: «Ολοκληρώθηκε η πρώτη φάση των επιχειρήσεων στην Τσετσενία.
ΣΑΒΒΑΤΟ  16 ΟΚΤΩΒΡΙΟΥ  1999Σε δηλώσεις που κάνει (Τάμπελε-Φιλανδία) ο πρωθυπουργός Κ. Σημίτης, αναφερόμενος στα πεπραγμένα της έκτακτης συνόδου των ηγετών των χωρών-μελών της Ε.Ε. λέει: «Θεωρούμε ότι η ευρωπαϊκή προοπτική της Τουρκίας ωφελεί την Τουρκία, την Ένωση και συμβάλει στην ειρήνη και στη συνεργασία στην περιοχή, αλλά θα πρέπει να είμαστε ξεκάθαροι ότι η υποψηφιότητα της Τουρκίας είναι μια υποψηφιότητα που έχει συγκεκριμένο περιεχόμενο, είναι γνήσια, συνεπάγεται ευθύνες, συνεπάγεται υποχρεώσεις και όχι μόνο δικαιώματα. Ότι δικαιώματα, ευθύνες, υποχρεώσεις προκύπτουν από τις συνθήκες του Άμστερνταμ και τις αποφάσεις οι οποίες  πάρθηκαν από τα Ευρωπαϊκά Συμβούλια σε συνέχεια της συνθήκης του Άμστερνταμ, αλλά και σχετίζονται γενικά με τα θέματα της  διεύρυνσης  και  από  τις  αποφάσεις  αυτές  και τις συνθήκες αυτές προκύπτουν ορισμένες αρχές  που θα  πρέπει να τηρηθούν. Ο σεβασμός του Διεθνούς Δικαίου και των Διεθνών Συνθηκών, η ειρηνική διευθέτηση των διαφορών, ο σεβασμός της εδαφικής ακεραιότητας των γειτονικών χωρών, το δικαίωμα κάθε άλλης  ευρωπαϊκής  χώρας  να αποτελεί και αυτή μέλος της Ε.Ε.» . Σε άλλο σημείο των δηλώσεών του ο πρωθυπουργός, αναφερόμενος στο θέμα της ένταξης της Κύπρου στην Ε.Ε., λέει: «Ετόνισα ότι είναι ανάγκη να συνεχισθούν , χωρίς δυσκολίες, απρόσκοπτα οι διαπραγματεύσεις που έχουν ξεκινήσει και να πραγματοποιηθεί η είσοδος, ένταξη της Κύπρου στην Ε.Ε. όταν ολοκληρωθούν οι σχετικές διαδικασίες, άσχετα από τα αν έχει λυθεί το πολιτικό πρόβλημα ή όχι».Υπό την προεδρία του προέδρου του Συνασπισμού Ν. Κωνσταντόπουλου συνέρχεται η Κεντρική Πολιτική Επιτροπή του κόμματος προκειμένου να οριστικοποιήσει το περιεχόμενο(θέσεις του κόμματος) της εισήγησης της Κ.Π.Ε.  που θα παρουσιασθεί στο συνέδριο του Συνασπισμού(έχουν υποβληθεί τρία σχέδια).Σε δηλώσεις που κάνει  στη Χαλκιδική ο πρόεδρος του ΔΗΚΚΙ Δ. Τσοβόλας, αναφερόμενος στην κυβέρνηση του ¨Νέου ΠΑΣΟΚ¨ την αποκαλεί: «Κυβέρνηση τρομαγμένων λογιστών που τα δίνουν όλα στις ΗΠΑ και την ευρωπαϊκή τρόικα». Σε δηλώσεις από τη Λάρισα ο γραμματέας της Κ.Ε. του ΠΑΣΟΚ Κ. Σκανδαλίδης  λέει:  «Δεν υπάρχει καμία απολύτως εκχώρηση κυριαρχικών δικαιωμάτων εκ μέρους της Ελλάδος»(απαντά  σε  ερώτηση σχετική με τη δήλωση που φέρεται να έκανε στις  15/10 ο ΥΠ. Εξωτερικών Γ. Παπανδρέου).Σε δηλώσεις που κάνει στο Ηράκλειο το ηγετικό στέλεχος του ΠΑΣΟΚ Θ. Πάγκαλος αναφερόμενος στα ελληνοτουρκικά, λέει:  «Ο Ετσεβίτ είναι εθνικοσοσιαλιστής, ο συνεταίρος  του είναι  οι  «Γκρίζοι  Λύκοι» και για να υπάρξουν αποτελέσματα θα πρέπει να υπάρξει δημοκρατία, που δυστυχώς δεν υπάρχει. Συμφωνώ ότι ο απλός Τούρκος είναι αδελφός  μας, όμως δεν μπορώ να πω το ίδιο και για τους στρατηγούς».
ΣΑΒΒΑΤΟ  16 ΟΚΤΩΒΡΙΟΥ  1999 ΔΙΕΘΝΗΣε δηλώσεις  που κάνει ο  Φιλανδός  πρωθυπουργός  Π. Λιπόνεν,  μετά το τέλος της συνόδου των ηγετών των χωρών-μελών της Ε.Ε. στο Τάμπελε της  Φιλανδίας, αναφερόμενος στο θέμα του χαρακτηρισμού της Τουρκία ως υποψήφια για  ένταξη  στην Ε.Ε. χώρας. Λέει ότι: «Θα θέλαμε να πάρουμε στην Σύνοδο Κορυφής του Ελσίνκι μια θετική απόφαση για την υποψηφιότητα της Τουρκίας.  Όμως  για να συμβεί αυτό θα πρέπει η Τουρκία να προχωρήσει σε συγκεκριμένα βήματα και πράξεις»(με την άποψη αυτή συντάσσονται οι περισσότεροι από τους ηγέτες των χωρών-μελών της Ε.Ε. – η Φιλανδία αυτή την περίοδο ασκεί  την προεδρία της Ε.Ε.).
ΚΥΡΙΑΚΗ  17 ΟΚΤΩΒΡΙΟΥ  1999 Με αφορμή την αξίωση της ΝΔ για παραίτηση του Υπ. Εξωτερικών Γ. Παπανδρέου (εξαιτίας των όσων φέρεται να δήλωσε σχετικά με την «εκχώρηση κυριαρχικών δικαιωμάτων» -μεταφορά αρμοδιοτήτων στην Ε.Ε.) ο Υπ. Άμυνας Α. Τσοχατζόπουλος δηλώνει: «Η κυβέρνηση έχει  δείξει το αδιαπραγμάτευτο των δικαιωμάτων της Ελλάδας αποτελεί σταθερή πολιτική εδώ και χρόνια και για κανέναν δεν μπορεί να δημιουργείται  η εντύπωση ότι υπάρχει θέμα πάνω σε αυτήν την αρχή».Σε δηλώσεις που κάνει στη Θεσσαλονίκη το ηγετικό στέλεχος της ΝΔ Μ. Λιάπης(είναι υπεύθυνος πολιτικού σχεδιασμού της ΝΔ) λέει μεταξύ άλλων: «Η ΝΔ δεν θα αφήσει την Ελλάδα και την κοινωνία να σαπίζουν, όπως κάνει σήμερα η κυβέρνηση Σημίτη». Ο Κ. Καραμανλής είναι άξιος ηγέτης και η ηγεσία της παράταξής είναι ομονοούσα, χωρίς να υπάρχουν στην Κοινοβουλευτική Ομάδα οι έριδες και οι φιλονικίες του παρελθόντος».Ο Υπ. Ανάπτυξης Ε. Βενιζέλος, μιλώντας στη Θεσσαλονίκη και αναφερόμενος στον πρόεδρο της ΝΔ Κ. Καραμανλή, λέει: «Αν θέλει ο Κ. Καραμανλής να έχει συμβολή στην κοινωνική πρόοδο, θα πρέπει να απογαλακτιστεί από την πολιτική των προκατόχων του, η οποία οδήγησε τη ΝΔ στην ήττα των προηγούμενων  εκλογών».Η Πολιτική Γραμματεία και η Κοινοβουλευτική Ομάδα του Συνασπισμού σε έκτακτη κοινή συνεδρίαση αποφασίζουν να προτείνουν στην Κεντρική Πολιτική Επιτροπή του κόμματος την αναβολή του Συνεδρίου του Συνασπισμού. Η Κ.Π.Ε. αποφασίζει την αναβολή του Συνεδρίου(θα συγκληθεί διαρκές συνέδριο προκειμένου να εγκρίνει  την  εκλογική  διακήρυξη του Συνασπισμού).Η εφημερίδα «Ελευθεροτυπία» δημοσιεύει την επιστολή που έστειλε ο  αρχιεπίσκοπος  Αθηνών  Χριστόδουλος στον  Οικουμενικό  Πατριάρχη Βαρθολομαίο (αναφέρεται στο θέμα των μητροπόλεων των λεγόμενων ¨Νέων Χωρών¨).
ΚΥΡΙΑΚΗ  17 ΟΚΤΩΒΡΙΟΥ  1999 ΔιεθνήΟ νέος ηγέτης του Πακιστάν Π. Μουσάραφ ε διάγγελμα του αναφέρει ότι η  πακιστανικές στρατιωτικές δυνάμεις θα αποσυρθούν από τα σύνορα με την Ινδία. Λέει ακόμα: «Ο στρατός δεν θα παραμείνει στην εξουσία περισσότερο από όσο χρειάζεται. Δεν θα επιτρέψω στο λαό να γυρίσει πίσω σε μια εποχή ανεπαρκούς δημοκρατίας, αλλά θα τον οδηγήσω σε μια γνήσια δημοκρατία. Υπόσχομαι ότι θα το κάνω με τη βοήθεια του Θεού. Δεν πρόκειται για δικτατορία, αυτό  που  έγινε είναι  ένας  άλλος  δρόμος  για  τη δημοκρατία».{Γράφεται ότι ο Αμερικανός πρόεδρος Μπ. Κλίντον και ο Νορβηγός πρωθυπουργός Κ.Μ. Μπόντέβικ κατά τη διάρκεια της συνάντησης  που είχαν στο Λευκό Οίκο αποφάσισαν νε συνεργαστούν με στόχο την ενίσχυση της ΕΥΡΩΠΑΪΚΗΣ ΑΣΦΑΛΕΙΑΣ . Εξέφρασε επίσης την επιθυμία τους για τροποποίηση της συνθήκης για τα συμβατικά όπλα (προκειμένου να περιορισθεί η διάδοση ελαφρών όπλων σε περιοχές συγκρούσεων)}.Συνέρχεται στο Παρίσι το προεδρείο της «Σοσιαλιστική Διεθνούς» (κύριος σκοπός της συνόδου είναι η προετοιμασία του 21ου συνεδρίου της  Σοσιαλιστικής Διεθνούς που θα πραγματοποιηθεί στο Παρίσι από τις 8-10 Νοεμβρίου). Κατά την  διάρκεια της  συνεδρίασης εκλέγεται  ο  Πορτογάλος  Α.  Γκουτιέρες  ως  πρόεδρος  της  «Σοσιαλιστικής Διεθνούς».
ΔΕΥΤΕΡΑ  18 ΟΚΤΩΒΡΙΟΥ  1999Ο Τούρκος μεγαλοεπιχειρηματίας  Ρ. Κοτς, σε δηλώσεις του στην εφημερίδα «Μιλιέτ»,  αναφερόμενος στον Έλληνα Υπ. Εξωτερικών  Γ. Παπανδρέου: «Εμπιστεύομαι τον  κ. Γ. Παπανδρέου.  Συνεχίζοντας λέει ότι «Ο  Έλληνας  Υπουργός  πιστεύει  στη  βελτίωση  των σχέσεων μεταξύ των  δύο  χωρών».Ο πρωθυπουργός Κ. Σημίτης επισκέπτεται τον Πρόεδρο της Δημοκρατίας Κ. Στεφανόπουλο και τον ενημερώνει για τα εσωτερικά και διεθνή θέματα της χώρας. Σε δηλώσεις που κάνει ο  Κ. Σημίτη αναφέρει και τα εξής: «Οι σχέσεις μας με τις υπόλοιπες χώρες της Ε.Ε. πορεύονται πολύ καλά και  πιστεύω  ότι θα  πρέπει να προετοιμάσουμε καλά το Τακτικό Ευρωπαϊκό Συμβούλιο του Ελσίνκι, την επόμενη Σύνοδο Κορυφής, για να μπορέσουμε να βρούμε μια ικανοποιητική λύση σε όλα τα θέματα που θέτει η διεύρυνση της Ε.Ε.(περιλαμβάνεται  και  το  θέμα της «ενταξιμότητας» της  Τουρκίας.Σε συνέντευξη  που δίνει στον  τηλεοπτικό σταθμό   «Κρήτη TV»  ο πρώην Υπ. Εξ  Θ. Πάγκαλος, αναφερόμενος στο κλίμα που δημιουργήθηκε μεταξύ της Ελλάδος και της Τουρκίας εξαιτίας των σεισμών, λέει ότι: «Δεν έχει καμία σχέση τι φρονεί ο  τούρκικος  λαός δεν  υπάρχει  λαός  στην  Τουρκία  και  όποιος  το  νομίζει  είναι  αφελέστατος. Την εξωτερική πολιτική την  ασκεί  μια ομάδα 100 στρατηγών και  ναυάρχων». Σε άλλο σημείο χαρακτηρίζει τον Κωνσταντίνο Μητσοτάκη ¨μεγάλο πολιτικό¨, διέπραξε δύο λάθη: Την αποστασία του 1965, μεταπήδησε από το χώρο του Κέντρου στη Δεξιά).Ο Κυβερνητικός εκπρόσωπος Δ. Ρέππας σε δηλώσεις του, αναφερόμενος στην επίθεση που εξαπέλυσε η ΝΔ εναντίον  της κυβέρνησης για το θέμα του «Ολυμπιακού Βιντεολόττο», λέει ότι: «Η ΝΔ ανευθυνολογεί και σκανδαλολογεί. Λέει ακόμη ότι: «Η ΝΔ διέπραξε ¨γκάφα ολκής¨ και την κάλεσε να καταφύγει στη δικαιοσύνη αν διαθέτει στοιχεία για παρανομίες».Ο Υπ. Εξωτερικών Γ. Παπανδρέου έχει στο Λονδίνο συνάντηση-συνομιλία με τον Βρετανό ομόλογο του Ρ. Κουκ (στόχος του ΓΑΠ είναι να τονίσει στους εταίρους μας στην Ε.Ε. ότι η τυχόν συναίνεση της Ελλάδος στην αναγνώριση της Τουρκίας ως υποψήφιας  θα συνοδεύεται από δεσμεύσεις για την ενταξιακή πορεία της Κύπρου. Ο Βρετανός Υπουργός τάσσεται με την άποψη ότι η λύση του πολιτικού προβλήματος της Κύπρου δεν αποτελεί προϋπόθεση για την ένταξη της στην Ε.Ε).   Πτώση κατά 6,21% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 5.429,25 μονάδες.
ΔΕΥΤΕΡΑ  18 ΟΚΤΩΒΡΙΟΥ  1999 ΔιεθνήΑρχίζει η μονομερή αποχώρησης πακιστανικών δυνάμεων από την περιοχή των συνόρων με την Ινδία. Ο αρχηγός του Ινδικού στρατού Β. Πρ. Μαλίκ αναφερόμενος στο γεγονός δηλώνει ότι: «Η μονομερής στρατιωτική αποκλιμάκωση δεν σημαίνει τίποτα το ιδιαίτερο».ο Αμερικανός πρέσβης στο Πακιστάν Γ. Μίλαμ δηλώνει: «Είμαι πεπεισμένος ότι ο στρατηγός Μουσάραφ είναι μετριοπαθής άνδρας  που ενεργεί με βάση πατριωτικά κίνητρα και προκλήθηκε να κάνει αυτό που κάνει». Σε δηλώσεις που κάνει ο εκπρόσωπος του αμερικανικού Υπ. Εξ Τζ. Ρούμπιν, αναφερόμενος στον Π. Μουσάραφ λέει: «Είμαστε απογοητευμένοι γιατί δεν έδωσε ένα χρονοδιάγραμμα για μια ταχεία αποκατάσταση μιας συνταγματικής, πολιτικής και  δημοκρατικής  κυβέρνησης,  τον  καλούμε  να το  κάνει  τώρα».Η ρωσική αεροπορία και το ρωσικό πυροβολικό συνεχίζουν να βομβαρδίζουν στόχους στα περίχωρα του Γκρόζνι(πρωτεύουσα της Τσετσενίας).Ο Χ. Σολάνα (πρώην  γ.γ. του ΝΑΤΟ)αναλαμβάνει τα καθήκοντα του επικεφαλής της Κοινής Εξωτερικής Πολιτικής και Πολιτικής Άμυνας  της Ε.Ε.
ΤΡΙΤΗ  19 ΟΚΤΩΒΡΙΟΥ  1999                                   Με αφορμή τις έντονες επικρίσεις που διατυπώνει κατά καιρούς ο πρώην υπουργός Εξωτερικών Θ. Πάγκαλος(ΠΑΣΟΚ)  εναντίον του διαδόχου του Υπ. Εξωτερικών Γιώργου Παπανδρέου, ο Κυβερνητικός Εκπρόσωπος τύπου Δ. Ρέππας δηλώνει, μεταξύ άλλων:  «Ο Γιώργος Παπανδρέου  ασκεί πολιτική με βάσει τις αποφάσεις των κυβερνητικών οργάνων και την ασκεί με ιδιαίτερη επιτυχία». Συνεχίζοντας λέει ότι:  «Οι αιτιάσεις του Θ. Πάγκαλου δεν  είναι  δικαιολογημένες» («ασφαλώς  δεν  βοηθούν  την  κυβέρνηση τέτοιες  θέσεις»).Ο πρόεδρος του ΔΗΚΚΙ Δ. Τσοβόλας, αναφερόμενος στις επικρίσεις που διατύπωσε εναντίον του το ηγετικό στέλεχος του ΠΑΣΟΚ Θ. Πάγκαλος δηλώνει: «Δεν θα κατεβάσω την ποιότητα της συζήτησης σε παγκαλικό επίπεδο. Τον παραδίδω στη χλεύη αλλά και στην περιφρόνηση του λαού και περισσότερο των ΠΑΣΟΚτζήδων που έχουν μνήμη και κρίση»(ο Θ. Πάγκαλος δήλωσε ότι ο Δ. Τσοβόλας είναι ανίκανος ως πρόεδρος κόμματος και ήταν ανίκανός ως υπουργός κυβερνήσεων του ΠΑΣΟΚ).Ο Υπ. Δικαιοσύνης Ευάγγελος Γιαννόπουλος, αναφερόμενος στο θέμα του «Ολυμπιακού Βιντεολόττο», δηλώνει: «Το ¨Ολυμπιακό Βιντεολόττο λειτουργεί σε 72 χώρες στον κόσμο και έχει θεσπιστεί για τους Ολυμπιακούς Αγώνες. Όσοι μιλούν για κουλοχέρηδες είναι μασκαράδες». Λέει ακόμη: «όποιος είναι άντρας να μου κάνει μια αναφορά με συγκεκριμένα στοιχεία και  εγώ  ως  Υπουργός  Δικαιοδύνης  θα  ασκήσω ποινική  δίωξη αμέσως».Ο Κυβερνητικός  Εκπρόσωπος  Δ. Ρέππα, με αφορμή την επίθεση που εξαπέλυσε η ΝΔ εναντίον της κυβέρνησης για το θέμα του «Ολυμπιακού Βιντεολόττο», λέει ότι: «Ο ανένδοτός που κήρυξε από το γραφείο του ο κ. Καραμανλής είναι ανέκδοτος πλέον». Συνεχίζοντας λέει ότι: «Η σκανδαλολογία και η ακραία πόλωση, την οποία προωθούν, υπονομεύουν την πορεία της χώρας. Η ΝΔ είναι ένα τμήμα μια εποχής που έχει φύγει. Η ηγεσία της την έχει μετατρέψει σε ένα κόμμα φθαρμένο και προς απόσυρση από την πολιτική ζωή της χώρας». Ο εκπρόσωπος Τύπου της ΝΔ Α. Σπηλιωτόπουλος απαντώντας στις αιτιάσεις του Κυβερνητικού Εκπροσώπου δηλώνει ότι: «Θα επιβιώσουν πολιτικά οι αρχές και οι αξίες που εκφράζει η ΝΔ και όχι το φθαρμένο καθεστώς της κυβέρνησης του τζόγου».Υπό την προεδρία του Κ. Καραμανλή συνέρχεται η Κοινοβουλευτική Ομάδα της ΝΔ. Ο Κ. Καραμανλής μιλώντας στους συνέδρους επικρίνει έντονα την κυβέρνηση για το θέμα του «Ολυμπιακού Βιντεολόττο».  Λέει ότι: «51 χιλιάδες κουλοχέρηδες θα διασπαρθούν σε όλη την επικράτεια». Συνεχίζοντας λέει: «Μιλάμε για 3,5 τρισεκατομμύρια δραχμές καθαρό κέρδος στα επόμενα 14 χρόνια. Για 3,5 τρις., κυρίες και κύριοι συνάδελφοι, και λέω το νούμερο αυτό γιατί είναι βέβαιο ότι καμία και κανένας από όλους μας δεν μπορεί εύκολα να συλλάβει το μέγεθος».Ο Υφυπουργός παρά τω πρωθυπουργό Γ. Πασχαλίδης ανακοινώνει ότι αποφασίστηκε η χορήγηση και στους κληρικούς  του  πριμ  παραγωγικότητας.
ΤΡΙΤΗ  19 ΟΚΤΩΒΡΙΟΥ  1999 διεθνή Θόρυβο προκαλεί στην Τουρκία η νυχτερινή επίσκεψη (18/10) αστυνομικών αλλά και του ιδίου του εισαγγελέα του Δικαστηρίου Κρατικής Ασφάλειας Ν. Μ. Γιουσκέλ στο σπίτι  της βουλευτού του ισλαμικού ¨Κόμματος της Αρετής¨ Μέρβε Καβακσί προκειμένου να της πάρουν κατάθεση (η Καβακσί είχε εμφανισθεί στη βουλή με μαντίλα στο κεφάλι παρά την απαγόρευση – η τουρκική εθνοσυνέλευση της αφαίρεσε τη βουλευτική ιδιότητα – Η Καβακσί προσέφυγε στα δικαστήρια – το θέμα της εκκρεμεί). Με αφορμή το ανωτέρω γεγονός ο Τούρκος πρωθυπουργός Μπ. Ετσεβίτ δηλώνει: «Είναι απαράδεκτο να γίνεται προσπάθεια σύλληψης μιας κυρίας αργά το βράδυ και να πρωτοστατεί στην προσπάθεια αυτή ο εισαγγελέας». Σε δηλώσεις που κάνει για το ίδιο θέμα ο πρόεδρος της Τουρκίας Σ. Ντεμιρέλ  λέει: «η Τουρκία είναι κράτος δικαίου» και οι δικαστές πρέπει να είναι  πιο προσεκτικοί.
ΤΕΤΑΡΤΗ  20 ΟΚΤΩΒΡΙΟΥ 1999Ο πρωθυπουργός Κ. Σημίτης αποφασίζει να μην προχωρήσει η εφαρμογή του «Ολυμπιακού Βιντεολόττο». Σε δήλωσή του αναφέρει και τα εξής: «Δεν πρόκειται να αφήσουμε τη Νέα Δημοκρατία να δηλητηριάζει τη δημόσια ζωή, να συσκοτίζει τα πραγματικά προβλήματα και να υποβαθμίζει τα επιτεύγματα του τόπου εμφανίζοντας την Ελλάδα ως χώρα του τζόγου και των κουλοχέρηδων. Η χώρα δεν θα κινείται στο ρυθμό που θέλει η Νέα Δημοκρατία για τους δικούς της μικροκομματικούς λόγους, αλλά στο ρυθμό των εθνικών συμφερόντων στην πορεία προς τον 21ο αιώνα. Για το λόγο αυτό η κυβέρνηση αποφάσισε να στερήσει από τη Νέα Δημοκρατία κάθε πρόσχημα για την παραπλάνηση του ελληνικού λαού. Το ¨Ολυμπιακό Βιντεολόττο¨ δεν θα προχωρήσει. Άλλωστε ως τμήμα της Ολυμπιακής προετοιμασίας έχει νόημα μόνο όταν υπάρχει κλίμα σοβαρότητας, υπευθυνότητας και συναίνεσης. Και όχι κλίμα μικροπολιτικής δημαγωγίας. Η κυβέρνηση θα διασφαλίσει όλους τους πόρους που είναι αναγκαίοι για την Ολυμπιακή προετοιμασία και τα έργα πολιτιστικής και αθλητικής υποδομής σύμφωνα με τις δεσμεύσεις που έχει αναλάβει η χώρα διεθνώς». Με αφορμή την ανωτέρω δήλωση του πρωθυπουργού Κ. Σημίτη, ο πρόεδρος της ΝΔ Κ. Καραμανλής δηλώνει στη βουλή: «Σήμερα πετύχαμε μια μεγάλη νίκη. Είναι η πρώτη μεγάλη νίκη στον αγώνα κατά της αδιαφάνειας και της διαφθοράς». Λέει ακόμη: «Έπρεπε να βάλουμε εμείς τόσο πολύ τις φωνές για να  το πάρει  πίσω».  Ο εκπρόσωπος Τύπου της ΝΔ Α. Σπηλιωτόπουλος, με αφορμή την απόφαση του πρωθυπουργού να μην προχωρήσει η υπόθεση του «Ολυμπιακού Βιντεολόττο», δηλώνει μεταξύ άλλων ότι: «Όταν συγκρούονται οι δυνάμεις της διαφθοράς και οι δυνάμεις των ολίγων με τους πολίτες αυτής της χώρας, οι νικητές είναι οι πολίτες και κυρίως οι νέοι»(λέει ότι: «Αυτό ήταν μόνο η αρχή»).Ο Υπ. Εξωτερικών  Γ. Παπανδρέου  έχει στη Ρώμη συνάντηση-συνομιλία με τον Ιταλό ομόλογο  του Λ. Ντίνι.  Οι δύο υπουργοί συζητούν μεταξύ των άλλων και το θέμα της αναγνώρισης της Τουρκίας ως υποψήφιας για ένταξη στην Ε.Ε.  Σε ανακοίνωση του Ιταλικού υπουργείου Εξωτερικών αναφέρεται ότι η Ιταλική κυβέρνηση θεωρεί αναγκαία την κατάληξη σε μια φόρμουλα «που θα προσδέσει την Τουρκία με την Ε.Ε.». Στην ανακοίνωση αναφέρεται ότι η ιταλική κυβέρνηση θεωρεί αναγκαία και «την προσαρμογή και εναρμόνιση των κανόνων συμπεριφοράς της Τουρκίας με εκείνους της Ε.Ε.». Ο Υπ. Εξωτερικών  Γ. Παπανδρέου έχει στη Ρώμη συνάντηση με τον Ιταλό ομόλογό του Λ. Ντίνι. Οι δύο υπουργοί συζήτησαν μεταξύ άλλων και το θέμα της αναγνώρισης της Τουρκίας ως υποψήφιας για ένταξη στην Ε.Ε. Σε ανακοίνωση του ιταλικού Υπ. Εξωτερικών αναφέρει ότι η ιταλική κυβέρνηση «θεωρεί αναγκαία την κατάληξη σε μια φόρμουλα που θα προσδέσει την Τουρκία με την Ε.Ε.». Στην ίδια ανακοίνωση αναφέρει ότι η ιταλική κυβέρνηση θεωρεί αναγκαία και «την προσαρμογή και εναρμόνιση των κανόνων συμπεριφοράς της Τουρκίας με  εκείνους  της Ε.Ε.».Ο πρόεδρος  του Συνασπισμού Ν. Κωνσταντόπουλος αναφερόμενος στα ελληνοτουρκικά: «Χρέος του πολιτικού κόσμου και στις δύο χώρες είναι  να  εναρμονιστούν  οι κυβερνήσεις με τα αισθήματα των λαών τους και να εργαστούν με στόχο να καλυτερεύσει η κοινή πραγματικότητα  της γειτονίας, ώστε να ανοίξει ο δρόμος της συνεννόησης και της φιλίας, πάντα με τη ρήτρα της αμοιβαίας ασφάλειας και του αμοιβαίου σεβασμού των διεθνών κανόνων για την ειρηνική συνύπαρξη  των  λαών». Το Διεθνές Συμβούλιο των «Γιατρών Χωρίς Σύνορα» διαγράφει από τις τάξεις του το ελληνικό τμήμα Οργάνωσης «για τις θέσεις που πήρε κατά τη διάρκεια της σύγκρουσης στο Κοσσυφοπέδιο» (Οι  Έλληνες ήθελαν να βοηθήσουν και τους Σέρβους, ενώ το Κεντρικό Συμβούλιο ήθελε να βοηθηθούν αποκλειστικά οι Κοσοβάροι).Αύξηση κατά 5,78% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 5.7704,26 μονάδες.
ΤΕΤΑΡΤΗ  20 ΟΚΤΩΒΡΙΟΥ  1999 ΔιεθνήΗ εθνοσυνέλευση της Ινδονησία εκλέγει ως πρόεδρο της χώρας τον 59χρονο μουσουλμάνο και σχεδόν τυφλό Αμντουραχμάν Ουαχίντ(ο Ουαχίντ συγκεντρώνει 373 ψήφους, ενώ ο αντίπαλος της Μεγκαουάτι Σουκαρνοπούτρι συγκεντρώνει  313, μετά  την εκλογή οι οπαδοί της  Σουκαρνοπούτρι  προκαλούν  βίαια  επεισόδια).Γράφεται ότι ο Αμερικανός αξιωματούχος Α. Μόουζες,  παρά τις τρείς συναντήσεις-συνομιλίες που είχε στα κατεχόμενα κυπριακά εδάφη με τον Τουρκοκύπριο ηγέτη Ρ.  Ντενκτάς, δεν κατάφερε να πείσει το συνομιλητή του να  προσέλθει σε συνομιλίες (στόχος η επίλυση του Κυπριακού – ο Μόουζες είχε και δύο συναντήσεις με τον πρόεδρο της Κύπρου Γλ. Κληρίδη). Σε δήλωση που κάνει ο Ρ. Ντενκτάς αναφέρει: «για να υπάρξει λύση στο Κυπριακό πρέπει οι Ελληνοκύπριοι να δουν τις  πραγματικότητες» (Οι Τουρκοκύπριοι δεν θα δεχθούν να κυβερνηθούν από τους Ελληνοκύπριους).
ΠΕΜΠΤΗ 21 ΟΚΤΩΒΡΙΟΥ  1999                         Αρχίζει στην Άγκυρα ο νέος γύρος (είναι ο 3ος) του ελληνοτουρκικού διαλόγου για θέματα «χαμηλής  πολιτικής» ( σε επίπεδο πρεσβευτών  και εκπροσώπων υπουργείων – οι συνομιλίες  θα συνεχιστούν και αύριο – συζητούνται θέματα που αφορούν την καταπολέμηση του οργανωμένου εγκλήματος, τη λαθρομετανάστευση, τα ναρκωτικά και θέματα που αφορούν την «τρομοκρατία» - Θα ακολουθήσουν και άλλες συνομιλίες στην Αθήνα στις 25-26 του τρέχοντος μηνός).Ο εκπρόσωπος  Τύπου της ΝΔ Α. Σπηλιωτόπουλος σε δηλώσεις του αναφερόμενος στο θέμα της «οπισθοχώρησης» που έκανε ο πρωθυπουργός Κ. Σημίτης στο «Ολυμπιακό Βιντεολόττο» λέει ότι: «Ο Κ. Σημίτης σε μια κρίσιμη αναμέτρηση έδωσε πρώτος το σύνθημα ¨ο σώζων εαυτόν σωθήτω¨»(η βουλευτής της ΝΔ Ντόρα Μπακογιάννη σε δηλώσεις της αναφέρει ότι, αν ήταν υπουργός και πάθαινε το «ρεζιλίκι» που έπαθαν χθες ορισμένοι, θα είχε την ευθιξία να παραιτηθεί). Το ηγετικό στέλεχος του ΠΑΣΟΚ Α. Πεπονής, αναφερόμενος στην απόφαση του πρωθυπουργού Κ. Σημίτη να μην ¨προχωρήσει¨ το «Ολυμπιακό Βιντεολόττο», δηλώνει: «Η απόφαση του πρωθυπουργού για απόσυρση ήταν σωστή και γενναία, η αιτιολόγησή της όμως, η εξήγηση που δόθηκε ήταν δειλή». Συνεχίζοντας λέει ότι: «Ο πρωθυπουργός θα έπρεπε  να αναγνωρίσει ότι τυχόν εφαρμογή του Βιντεολόττο θα επέτεινε τη νοσηρότητα στην κοινωνία. Αντί αυτού ο πρωθυπουργός αναζήτησε άλλη αιτιολογία που εντάσσεται στον κομματικό ανταγωνισμό».Η γ.γ. του ΚΚΕ Αλέκα Παπαρήγα χαρακτηρίζει: «¨θέατρο¨ τη διαμάχη ΝΔ-ΠΑΣΟΚ για το Βιντεολόττο». Για το ίδιο θέμα ο πρόεδρος του Συνασπισμού Ν. Κωνσταντόπουλος δηλώνει ότι: «Ο πρωθυπουργός στην υπόθεση του Βιντεολόττο έκανε άτακτη υποχώρηση».
ΠΕΜΠΤΗ 21 ΟΚΤΩΒΡΙΟΥ  1999 διεθνήΣε δηλώσεις που κάνει στα Τίρανα ο Ιταλός πρωθυπουργός Μ. Ντ’ Αλέμα λέει ότι: «Η Ιταλία θα υποστηρίξει την οικονομική  ανάπτυξη  της  Αλβανίας».Στην Ινδονησία η δημοφιλής ηγέτης της αντιπολίτευσης Μεγκαουάτι  Σουκαρνοπούτρι εκλέγεται αντιπρόεδρος της χώρας(υπερισχύει του μουσουλμάνου αντιπάλου της Χ. Χαζ με 396 έναντι 284 ψήφους. Η Σουκαρνοπούτρι είναι θυγατέρα του πρώτου προέδρου της Ινδονησίας Σουκάρνο.Στην Άγκυρα από έκρηξη βόμβας χάνει τη ζωή του ο γνωστός Τούρκος καθηγητής, δημοσιογράφος και πρώην Υπ Πολιτισμού Α. Κισλαλί – Ο Κισλαλί είχε αντιπαρατεθεί πολλές φορές με το χώρο του πολιτικού ισλάμ και με το χώρο του Εργατικού Κόμματος του Κουρδιστάν –ΡΚΚ). Με αφορμή τη δολοφονία του Α. Κισλαλί ο Τούρκος πρωθυπουργός Μπ. Ετσεβίτ δηλώνει: «Αυτοί που θέλουν να δημιουργήσουν χάος με επιθέσεις εναντίον σημαντικών διανοουμένων της χώρας, δεν θα καταφέρουν να πετύχουν ποτέ το στόχο τους».Η κατάσταση στην ρωσο-τσετσενική διένεξη είναι συγκεχυμένη. Το ρωσικό υπουργείο Άμυνας ισχυρίζεται ότι δεν έγινε βομβαρδισμός εναντίον του Γκρόζνι(πρωτεύουσα της Τσετσενίας). Οι Τσετσένοι ισχυρίζονται ότι είχαν νεκρούς από τον  βομβαρδισμό εναντίον  της πρωτεύουσας του Γκρόζνι.
ΠΑΡΑΣΚΕΥΗ  22 ΟΚΤΩΒΡΙΟΥ  1999Υπό την προεδρεία του πρωθυπουργού Κ. Σημίτη συνέρχεται η Κυβερνητική Επιτροπή (γράφεται ότι στη διάρκεια της συνεδρίασης καθορίστηκε  η  πορεία  που θα ακολουθήσει η  κυβέρνηση  στο θέμα του χαρακτηρισμού της Τουρκίας ως υποψήφια για ένταξη  στην Ε.Ε.) είναι όρος εκ των ων  ουκ  άνευ  για την διεύρυνση της Ε.Ε.». Σε άλλο σημείο της  δήλωσης αναφέρει ότι οι προϋπόθεση για την αναβάθμιση των ευρωτουρκικών σχέσεων  είναι η ύπαρξη συνθηκών ¨καλής γειτονίας¨». Ολοκληρώνεται στην Άγκυρα σε θετικό κλίμα, όπως αναγράφεται, οι ελληνοτουρκικές συνομιλίες που άρχισαν  χθες (α’ μέρος του τρίτου γύρου).Η βουλή με ψήφους 141 έναντι 93 απορρίπτει την πρόταση της αντιπολίτευσης για την σύσταση Εξεταστικής Επιτροπής με σκοπό την έρευνα της υπόθεσης της πτήσης ( προς Βουκουρέστι) του πρωθυπουργικού «Φάλκον» (είχε συνέπεια των θάνατο του αναπληρωτή υπουργού Εξωτερικών Γ. Κρανιδιώτη).Πτώση κατά 1,24% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί  στις  5.600,15 μονάδες. ΠΑΡΑΣΚΕΥΗ  22 ΟΚΤΩΒΡΙΟΥ  1999 διεθνήΣυλλαμβάνεται στο Γκστάαντ της Ελβετίας ο Μόρις Παπόν(89 ετών) που έχει καταδικασθεί από τα γαλλικά δικαστήρια σε κάθειρξη 10 ετών για «συνενοχή σε εγκλήματα κατά της ανθρωπότητας»(ήταν νομάρχης του Μπορντό στη διάρκεια της κατοχής – Β’ Παγκόσμιο Πόλεμο).Συνεχίζεται στην  Τουρκία  ο  θόρυβος  από τη δολοφονία  του  πρώην υπουργού και  διανοούμενου  Α. Κισλαλί.Γράφεται ότι δυνάμεις πιστές στον πρόεδρο της Συρίας Χ. Άσαντ, ύστερα από πολυήμερες αιματηρές συγκρούσεις, διέλυσαν τον ιδιωτικό στρατό που είχε δημιουργήσει ο αδελφός του προέδρου Χ. Άσαντ, Ρ. Άσαντ.Η κατάσταση στην ρωσο-τσετσενική διένεξη εξακολουθεί να είναι συγκεχυμένη. Οι Ρώσοι αξιωματούχοι ισχυρίζονται ότι δεν έγινε βομβαρδισμός του Γκρόζνι αλλά μια ειδική επιχείρηση των ρωσικών δυνάμεων. Οι Τσετσένοι ισχυρίζονται ότι το κέντρο του Γκρόζνι δέχθηκε επίθεση με πυραύλους, με αποτέλεσμα να χάσουν την Ζωή τους πάνω από  100 Τσετσένοι και να τραυματιστούν πολύ περισσότεροι.
ΣΑΒΒΑΤΟ  23 ΟΚΤΩΒΡΙΟΥ  1999    Ο Υπ. ΠΕΧΩΔΕ Κ. Λαλιώτης σε συνέντευξή του στην εφημερίδα «Επενδυτής», λέει μεταξύ άλλων ότι: «Η Νέα Δημοκρατία είχε ανέκαθεν αιμομικτικές σχέσεις με τα διαπλεκόμενα»(χαρακτηρίζει τον αρχηγό της ΝΔ Κ. Καραμανλή ως «αρχηγό με ημερομηνία λήξης».Σε δηλώσεις που κάνει στη Θεσσαλονίκη ο πρόεδρος του Συνασπισμού Ν. Κωνσταντόπουλος κατηγορεί την κυβέρνηση ότι ακολουθεί «συντηρητικές επιλογές που ανάγουν το ΠΑΣΟΚ σε νεοφιλελεύθερο κόμμα». Σε άλλο σημείο: «Ο Συνασπισμός είναι εναντία στην κομματική αυτοδυναμία, αλλά παράλληλα συντείνει και στην καθιέρωση ενός προοδευτικού πολιτικού σκηνικού». ΣΑΒΒΑΤΟ  23 ΟΚΤΩΒΡΙΟΥ  ΔιεθνήΤο κακουργιοδικείο του Παλέρμο αθωώνει, «ελλείψει επαρκών στοιχείων», τον επί επτά φορές πρωθυπουργό της Ιταλίας Τζ. Αντρεότι από την κατηγορία της συνεργασίας με τη σικελική μαφία. Μετά την ανακοίνωση της απόφασης ο Τζ. Αντρεότι δηλώνει: «Προσωπικά εγνώριζα ότι ήταν ανυπόστατες οι κατηγορίες, σήμερα η ατμόσφαιρα είναι καλύτερη παρά πριν ένα χρόνο»(το Σεπτέμβριο ο Αντρεότι είχε αθωωθεί από την κατηγορία της ηθικής αυτουργίας στη δολοφονία του δημοσιογράφου Μ. Πεκορέλι).Ο Υπ. Εξωτερικών  της Ινδίας Α. Πάνια απορρίπτοντας την πρόταση του Πακιστάν για διάλογο εφ’ όλης της ύλης με την Ινδία, σε συνέντευξη του που δημοσιεύεται στην εφημερίδα «Asia Age» δηλώνει: «Γιατί να συνομιλούμε; Πρέπει να δούμε με ποιον έχουμε να κάνουμε ως συνομιλητή, πως περιβλήθηκε εξουσίας. Δεν είναι πραξικόπημα κάποιου που έχει την εξουσία, την πολιτική ή την στρατιωτική. Είναι πραξικόπημα ενός αποτεθέντος. Που είναι ο νόμος;Οι ισχυρισμοί στρατιωτικών  αξιωματούχων των δυνάμεων της Τσετσενίας ότι κατέρριψαν δύο ρωσικά μαχητικά αεροπλάνα διαψεύδεται από αξιωματούχους της ρωσικής αεροπορίας.
ΚΥΡΙΑΚΗ  24 ΟΚΤΩΒΡΙΟΥ  1999Η βουλευτής του Συνασπισμού Μαρία Δαμανάκη σε δηλώσεις της στο ραδιοφωνικό σταθμό «Φλάς» λέει και τα εξής: «Ο συνασπισμός βρίσκεται σε προεκλογική  δυσκολία και είναι φυσικό να αναπτύσσονται και από τα μέλη του και από τους φίλους του αμυντικά αντανακλαστικά που λένε το εξής απλό με το οποίο εγώ συμφωνώ, ότι: Είστε λίγους μήνες πριν από τις εκλογές, επιτέλους είναι ανάγκη να εργαστείτε όλοι ώστε αυτό το κόμμα να επιβιώσει εκλογικά και να έχει ένα καλό εκλογικό αποτέλεσμα. Όταν σε   3-4 μήνες ενδεχομένως έχουμε εκλογές, πρέπει να σκεφτούμε σοβαρά αν θέλουμε ένα συνέδριο το οποίο σε όλα τα κόμματα δημιουργεί εσωστρέφεια και αντιπαράθεση». Ο πρόεδρος του Συνασπισμού Ν. Κωνσταντόπουλος επισκέπτεται το Οικουμενικό Πατριαρχείο Κωνσταντινουπόλεως. Επισκέπτεται  επίσης  σεισμοπαθείς  στη Γιαλόβα και  το Γκιολτζούκ.ΚΥΡΙΑΚΗ  24 ΟΚΤΩΒΡΙΟΥ  1999 ΔιεθνήΟ Τούρκος πρωθυπουργός Μ. Ετσεβίτ σε συνέντευξη του στο αμερικανικό περιοδικό «Νιουσγουικ», αναφερόμενος στα ελληνοτουρκικά  λέει: «Ο σεισμός στην Τουρκία είχε θετικές επιπτώσεις στο διάλογο που ήδη έχει αρχίσει μεταξύ των δύο υπουργών εξωτερικών. Δεν είναι ρεαλιστικό να περιμένει κανείς ότι θα αντιμετωπιστούν αμέσως τα βασικά θέματα – το Αιγαίο, η υφαλοκρηπίδα, τα χωρικά ύδατα. Ο διάλογος θα πρέπει να είναι σχετικός με οικονομικά και πολιτιστικά θέματα». Σε άλλο σημείο, αναφερόμενος στο Κυπριακό: «Δεν πιστεύουμε ότι υπάρχει σοβαρό πρόβλημα στην Κύπρο. Πριν από την τουρκική ενέργεια το 1974, υπήρχε συνεχής σύγκρουση στο νησί – η γενοκτονία κατά των Τούρκων, η εσωτερικές έριδες μεταξύ των Ελλήνων. Από τότε υπάρχει συνεχής ειρήνη». Σε άλλο σημείο: «Το γεγονός ότι στο νησί υπάρχουν δύο τελείως ανεξάρτητα κράτη πρέπει να αναγνωριστεί.  Μπορεί να μην υπάρξει διπλωματική αναγνώριση, αλλά θα πρέπει να αναγνωριστεί ότι υπάρχουν δύο διαφορετικές αυτόνομες κοινότητες».Στην κηδεία (23/10) του δολοφονηθέντος Τούρκου δημοσιογράφου και πρώην υπουργού Α. Κισλαλί παραβρίσκεται ολόκληρη σχεδόν η στρατιωτική ηγεσία της Τουρκίας και χιλιάδες ένστολοι αξιωματικοί (κατά την άφιξη του προέδρου Σ. Ντεμιρέλ και του πρωθυπουργού Μπ. Ετσεβίτ πολλοί από τους παρευρισκόμενους στην κηδεία φωνάζουν: «Οι δολοφόνοι βρίσκονται στο κοινοβούλιο» -  αναφέρονται στο ισλαμικό ¨Κόμμα της Αρετής¨).
ΔΕΥΤΕΡΑ 25 ΟΚΤΩΒΡΙΟΥ  1999 Ο πρωθυπουργός Κ. Σημίτης έχει συνάντηση με τον γραμματέα της Κ.Ε. του ΠΑΣΟΚ Κ. Σκανδαλίδη. Σε δηλώσεις που κάνει ο Κ. Σκανδαλίδης κατά την έξοδό του από το Μέγαρο Μαξίμου αναφερόμενος στα περί «Νέων σκανδάλων» που προτίθεται να φέρει στα φώς η ΝΔ, λέει: «Συνεχίζεται η οπερετική προσπάθεια της αξιωματικής αντιπολίτευσης να βγει στο φώς των πολιτικών πρωτοβουλιών με μια κίνηση προς το παρελθόν. Η ιστορία μόνο σαν φάρσα επαναλαμβάνεται. Δεν γίνονται ανένδοτοι χωρίς ιδέες και οράματα και με ανθρώπους που ουσιαστικά έχτισαν αυτό το κράτος. Εάν η ΝΔ πάει έτσι μέχρι  τις εκλογές, θα  μας διευκολύνει».Φθάνει  στη Θεσσαλονίκη  ο Πρόεδρος της Δημοκρατίας Κ. Στεφανόπουλος προκειμένου να παραστεί στις εκδηλώσεις για την επέτειο της απελευθέρωσης της Πόλης από τους Τούρκους και τις εκδηλώσεις για την επέτειο της 28ης Οκτωβρίου 1940. Σε δηλώσεις που κάνει αναφέρει και τα εξής: «Βρίσκω τόσο ομαλή την πολιτική ζωή της χώρας και τόσο σύμφωνη με το Σύνταγμα και τους νόμους που δεν αισθάνομαι να κάνω καμία παραίνεση προς κανένα. Τόσο η κυβέρνηση όσο και τα κόμματα της αντιπολίτευσης λειτουργούν από απόψεως συνταγματικής και πολιτικής κατά τον καλύτερο τρόπο τον οποίο έχει γνωρίσει η Ελλάδα σε αυτά τα 170 χρόνια ελεύθερης ζωής. Πρέπει να αισθανόμαστε και δικαιούμαστε να αισθανόμαστε αισιόδοξα γιατί έχουμε τις δυνατότητες να πετύχουμε την  ποθητή ευημερία, καθώς  και  την  εξασφάλιση  της  ειρήνης  στην  περιοχή  μας».Σε δηλώσεις που κάνει στην Άγκυρα ο πρόεδρος του Συνασπισμού Ν. Κωνσταντόπουλος: «Ο Συνασπισμός θέλει να μπορέσει να πορευθεί η Τουρκία προς την Ευρώπη με τα κριτήρια που ισχύουν για κάθε υποψήφια χώρα». Συνεχίζοντας λέει ότι «στο πλαίσιο της Ε.Ε. είναι αδιανόητο μια χώρα να έχει διεκδικήσεις σε βάρος άλλης, είναι αδιανόητο να μιλάμε για διχοτόμηση της Κύπρου». Ο Υπ. Εξωτερικών  Γ. Παπανδρέου δηλώνει τα κατωτέρω: «Θέλω να διαψεύσω με τον πιο κατηγορηματικά τρόπο την είδηση που μετέδωσε το τηλεοπτικό δίκτυο Τουρκίας CNN Turk, σύμφωνα με την οποία φέρομαι να ανακοίνωσα σήμερα ότι η Ελλάδα θα υποστηρίξει άνευ όρων την υποψηφιότητα της Τουρκίας στην Ε.Ε., στο Ελσίνκι. Πρόκειται για κατασκευασμένη είδηση που δημιουργεί ερωτήματα για τους στόχους και τη σκοπιμότητα που εξυπηρετεί. Η Ελληνική κυβέρνηση έχει επανειλημμένα εκφράσει με σαφήνεια τις θέσεις για το θέμα της υποψηφιότητας της Τουρκίας».Πτώση κατά 0,40% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 5.777,89 μονάδες.
ΔΕΥΤΕΡΑ  25 ΟΚΤΩΒΡΙΟΥ  1999 Διεθνή Ο Βούλγαρος πρωθυπουργός Ι. Κοστόφ έχει στη Σόφια συνάντηση με τον Αλβανό ομόλογο του Π. Μάικο. Οι δύο πρωθυπουργοί συζήτησαν διμερή και διεθνή θέματα. Σε δηλώσεις που κάνει ο Ι. Κοστόφ, λέει μεταξύ άλλων: «Η Βουλγαρία επιθυμεί το πρόβλημα του Κοσσυφοπεδίου να λυθεί χωρίς διόρθωση των συνόρων». Σε άλλο σημείο των δηλώσεων ο Βούλγαρος πρωθυπουργός αναφέρει ότι:  «Η χώρα του υποστηρίζει την ένταξη της ¨ΠΓΔΜ¨  στο ΝΑΤΟ και την Ε.Ε. Σε δηλώσεις που κάνει ο Π. Μάικο αναφέρει ότι: «Η διαίρεση της ¨ΠΓΔΜ¨ ουδέποτε συζητήθηκε στην Αλβανία» (οι δύο πρωθυπουργοί τάσσονται κατά της αλλαγής συνόρων στην περιοχή). Σύμφωνα με ανακοίνωση του υπουργείου Εσωτερικών της Τυνησίας πρόεδρος της χώρας επανεκλέγεται ο Ζ. Μπεν Αλί(συγκέντρωσε το 99,42% των ψήφων).Ο Αλβανός πρωθυπουργός Π. Μάικο ανακοινώνει την απόφαση του να παραιτηθεί από την θέση του(αιτία: «η πίεσης  από τις τελευταίες εξελίξεις στο Σοσιαλιστικό Κόμμα).Αρχίζουν στο Σβέτι Στεφάν (Άγιος Στέφανος) του Μαυροβούνιο Μεταξύ Σέρβων και Μαυροβούνιων με στόχο την διευθέτηση των διαφορών που χωρίζουν τις δύο πλευρές και που μπορεί να οδηγήσουν στην απόσχιση του Μαυροβουνίου από την Γιουγκοσλαβική Ομοσπονδία. Σε δηλώσεις του Μαυροβούνιου πρωθυπουργού Φ.  Βουγιάνοβιτς αναφέρει και τα εξής: «Διαπιστώσαμε ότι υπάρχουν διαφορετικές απόψεις, αλλά υποσχεθήκαμε να καταβάλουμε τη μεγαλύτερη δυνατή προσπάθεια να μείνουν ενωμένες οι Δημοκρατίες της Σερβίας και του Μαυροβουνίου».   Συνεχίζονται οι βομβαρδισμοί της ρώσικης αεροπορίας εναντίον  τσετσενικών στόχων. Επίσης, εντείνονται οι συγκρούσεις γύρω από το Γκρόζνι.Στην Αργεντινή, με καταμετρημένο το 97,2% των ψήφων, νέος πρόεδρος της χώρας εκλέγεται ο υποψήφιος της κεντροαριστερής αντιπολίτευσης Φ. ντε λα Ρουά(συγκεντρώνει το 48,4% των ψήφων. Ο υποψήφιος των Περονιστών Ε. Ντουάλντε  συγκεντρώνει  το 38%  των  ψήφων).Ο Τούρκος πρωθυπουργός Μπ. Ετσεβίτ έχει στην Άγκυρα συνάντηση-συνομιλία με τον Ισραηλινό ομόλογο του Ε. Μπάρακ (οι δύο άνδρες δηλώνουν, μεταξύ άλλων, ότι η συνεργασία μεταξύ των χωρών τους δεν στρέφεται «εναντίον τρίτης χώρας».)
ΤΡΙΤΗ  26 ΟΚΤΩΒΡΙΟΥ  1999Γράφεται ότι ο πρόεδρος της ΝΔ Κ. Καραμανλής, μιλώντας στη Θεσσαλονίκη σε στελέχη του κόμματό του, ανέφερε ότι: «Η ΝΔ θα συνεχίσει ασυμβίβαστη και με μεγαλύτερη ένταση τον αγώνα κατά της διαφθοράς και εναντίον των ¨διαπλεκόμενων συμφερόντων¨ .Σε δηλώσεις που κάνει στη Θεσσαλονίκη ο Υπ. Άμυνας Α. Τσοχατζόπουλος αναφερόμενος στο Κυπριακό: «Δεν μπορούμε να ξεχάσουμε τα αδέλφια μας στην Κύπρο. Και στέλνουμε ένα μήνυμα, ότι δεν αποδεχθούμε καμία λύση που δεν θα διασφαλίζει την επάνοδο των προσφύγων στα σπίτια τους και δεν θα αποκαταστήσει την ελευθερία και την δημοκρατία στην ενιαία ελεύθερη Κυπριακή Δημοκρατία μέλος της Ε.Ε.».Σε δηλώσεις που κάνει ο πρόεδρος του Συνασπισμού Ν. Κωνσταντόπουλος μετά την ολοκλήρωση των επαφών που είχε στην Άγκυρα (συνάντηση με τον πρόεδρο Σ. Ντεμιρέλ  - συναντήσεις με αρχηγούς πολιτικών κόμματων), λέει ότι «Τουρκία και Ελλάδα πρέπει να οικοδομήσουν το κοινό τους μέλλον στο πλαίσιο της Ε.Ε.» Σε άλλο σημείο των δηλώσεων του λέει : «Η Ελλάδα δεν θα πρέπει αν εμποδίσει την ευρωπαϊκή προοπτική της Τουρκίας . Η Τουρκία πρέπει να προσαρμοστεί στις αρχές και τους κανόνες που διέπουν την Ε.Ε.» (Ο Σ. Ντεμιρέλ δηλώνει ότι «η επίλυση των μεταξύ μας διαφορών είναι  δυνατή». Ολοκληρώνεται στην Αθήνα ο τρίτος γύρος του ελληνοτουρκικού διαλόγου. Όπως γράφεται οι δύο πλευρές αντάλλαξαν σχέδια συμφωνιών για θέματα τουρισμού, περιβάλλοντος, πολιτιστικών και μορφωτικών σχέσεων κ.α. (αποφασίστηκε  η  σύσταση  ομάδων  εργασίας).
ΤΡΙΤΗ  26 ΟΚΤΩΒΡΙΟΥ  1999 ΔΙΕΘΝΉΟ Αλβανός  πρωθυπουργός Π. Μάικο υποβάλλει  στον  ΠτΔ  Αλβανίας Ρ. Μεϊντάνι την παραίτηση του, η οποία έγινε δεκτή.Οι ρωσικές δυνάμεις σφίγκουν  τον κλοιό  γύρω από το Γκρόζνι. Οι ρώσικές δυνάμεις ισχυρίζονται ότι έχουν μπει σε χωριά που βρίσκονται στα περίχωρα της τσετσενικής πρωτεύουσας.Ο εκπρόσωπος της Ε.Ε. σε θέματα Εξωτερικής πολιτικής και Ασφάλειας Χ. Σολάνα( πρώην γ.γ. του ΝΑΤΟ ανέλαβε τα καθήκοντα του ως επικεφαλής της Κοινής Εξωτερικής Πολιτικής και πολιτικής Άμυνας της Ε.Ε. 18/10/99) μιλώντας στο Ε. Κοινοβούλιο εκφράζει την ελπίδα ότι: «Μέχρι το τέλος του έτους θα υπάρξει μια κοινή θέση των «15» σχετικά με την Κύπρο και τη Τουρκία. Λέει ακόμα ότι:  «Η κατάσταση στα Βαλκάνια αποτελεί ¨ουσιαστικό θέμα¨ για την  εξωτερική  πολιτική  Ασφαλείας  της  Ε.Ε.»Ο Εισαγγελέας του Ανώτατου Ακυρωτικού Δικαστηρίου της Τουρκίας Β. Σαβάς σε δηλώσεις του αναφέρει, μεταξύ άλλων, ότι: «Το κοινοβούλιο με τη σημερινή του μορφή δεν πρόκειται να λάβει ούτε ένα από τα μέτρα που έχουν ανακοινωθεί για την καταπολέμηση της ισλαμικής οπισθοδρόμησης». (οι δηλώσεις Σαβάς προκαλούν αντιδράσεις).
ΤΕΤΑΡΤΗ 27 ΟΚΤΩΒΡΙΟΥ  1999   Συνέρχονται στη Θεσσαλονίκη οι υπουργοί εξωτερικών των χωρών-μελών του ¨Οργανισμού για την Συνεργασία στον Εύξεινο Πόντο¨(ΟΣΕΠ) (οι σύνεδροι αποφεύγουν  να πάρουν απόφαση για τη διεύρυνση του αριθμού των χωρών-μελών του οργανισμού – εκλέγουν ως  νέο  γ.γ. του  Οργανισμού  τον  Γεωργιανό  Υπ. Εξωτερικών Β. Τσετσελασβίλι).Ο Υπ. Εξωτερικών Γ. Παπανδρέου έχει στη Θεσσαλονίκη, στο περιθώριο της συνόδου  των Υπ. Εξωτερικών του ¨Οργανισμού για τη Συνεργασία στον Εύξεινο Πόντο¨ (ΟΣΕΠ). Έχει επίσης  συνάντηση με τον Τούρκο Υπ. Εξωτερικών Ι. Τζεμ. Οι δύο υπουργοί Εξωτερικών Ελλάδος και Τουρκίας σε δηλώσεις τους «εκφράζουν την ικανοποίηση τους για τα μέχρι τώρα αποτελέσματα του  διεξαγόμενου ελληνοτουρκικού  διαλόγου, για τα λεγόμενα θέματα ¨χαμηλής πολιτικής¨». Πτώση κατά 2,42% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 5.390,37 μονάδες.ΤΕΤΑΡΤΗ 27 ΟΚΤΩΒΡΙΟΥ  1999 διεθνή Συνεχίζονται οι ρωσικοί βομβαρδισμοί της αεροπορίας και η δράση του πυροβολικού εναντίον τσετσενικών στόχων. Οι Ρώσοι ισχυρίζονται ότι βομβαρδίζουν θέσεις ισλαμιστών ανταρτών.Ο πρόεδρος της Λιθουανίας Β. Αντάμκους αποδέχεται την παραίτηση που του υπέβαλε ο πρωθυπουργός της χώρας Ρ. Πάξας.Σύμφωνα με το περιεχόμενο ψηφίσματος που υιοθετεί το Ευρωπαϊκό Κοινοβούλιο το Επιχειρησιακό Κέντρο της Υπηρεσίας για την Ανασυγκρότηση του Κοσσυφοπεδίου θα πρέπει να εδρεύει στην Πρίστινα και να διαθέτει ένα σημαντικό βαθμό αυτονομίας (ο ¨Οργανισμός για την ανασυγκρότηση των Βαλκανίων¨,  εδρεύει στη Θεσσαλονίκη).
ΠΕΜΠΤΗ  28 ΟΚΤΩΜΒΡΙΟΥ  1999Γιορτάζεται σε ολόκληρη τη χώρα η επέτειος της 28ης Οκτωβρίου του 1940. Στη μεγάλη στρατιωτική παρέλαση που πραγματοποιείται στη Θεσσαλονίκη παραβρίσκεται και ο πρόεδρος της Δημοκρατίας Κ. Στεφανόπουλος. Σε δηλώσεις που κάνει, μετά το τέλος της παρέλασης, αναφέρει και τα εξής: « Η 28Η Οκτωβρίου είναι  πάντοτε γεμάτη εθνική συγκίνηση και πατριωτικές αναμνήσεις. Και η μεν συγκινήσεις αφορούν όλους μας, όπως πιστεύω, οι αναμνήσεις είναι προνόμιο δικό μας, των παλαιότερων. Αλλά πρέπει οι νεότεροι να μάθουν όλα όσα αφορούν αυτές τις μεγάλες ημέρες και πιστεύω ότι η υποχρέωση των σχολείων, αλλά και των γονέων, να διδάξουν στα παιδιά ότι ξέρουν. Η εθνική μνήμη πρέπει να έχει συνέχεια για να παραμείνει πάντοτε ζωντανή». Ο πρόεδρος της ΝΔ για την επέτειο της 28ης Οκτωβρίου 1940: « Το μήνυμα της σημερινής  ημέρας είναι εθνική ενότητα και ομοψυχία για να μπορούμε να παίξουμε πρωταγωνιστικό ρόλο στην ευρύτερη περιοχή μας και να μπορούμε να υπερασπιστούμε τα εθνικά μας δίκαια και τα ζωτικά μας συμφέροντα» (δηλώσεις μετά το τέλος κάνει και ο Υπ. Άμυνας Α. Τσοχατζόπουλος).Ο Πρόεδρος της Δημοκρατίας Κ. Στεφανόπουλος εγκαινιάζοντας στη Γέφυρα Θεσσαλονίκης, Μουσείο Βαλκανικών Αγώνων, λέει: «Δεν κάλυψε η υπόλοιπη Ελλάδα τη Μακεδονία. Η Μακεδονία κάλυψε  και καλύπτει την Ελλάδα». Λέει ακόμα ότι: «Η Μακεδονία παραμένει πάντοτε προφυλακή».
ΠΕΜΠΤΗ  28 ΟΚΤΩΒΡΙΟΥ  1999 διεθνή Σε δηλώσεις που κάνει στο τουρκικό πρακτορείο ειδήσεων «Ανατολή» ο Τούρκος Υπουργός Εξωτερικών Ι. Τζεμ , αναφερόμενος στα ελληνοτουρκικά,  λέει ότι: «Η  Τουρκία θα εξακολουθεί να συμβάλλει στο θετικό κλίμα που ήδη υπάρχει μεταξύ της Τουρκίας και της Ελλάδας».  Σε άλλο σημείο των δηλώσεών του αναφέρει ότι:  «Όταν ξεκινήσει μια θετική περίοδο με μια χώρα με τη οποία είχαμε επί χρόνια πολύ αντίθετες προσεγγίσεις, τότε πρέπει να είμαστε επιφυλακτικοί».Ο Αλβανός πρόεδρος Ρ. Μεϊντάνι δίνει στο Ι. Μέτα την εντολή σχηματισμού νέα κυβέρνησης (ο Ι. Μέτα προτάθηκε από το Σοσιαλιστικό Κόμμα και από τα άλλα κόμματα που συμμετέχουν στον κυβερνητικό συνασπισμό – ο Μέτα είναι  30 χρονών και ήταν  πρόεδρος  του  Σοσιαλιστικού  Κόμματος).Το γερμανικό Υπ. Άμυνας με ανακοίνωση του: «Επιβεβαιώνει  τη συνεργασία Γερμανίας-Τουρκίας, ¨όχι για την κατασκευή χημικών¨ αλλά εργαστηρίου ανίχνευσης τους».  Σύμφωνα  με  την  ανακοίνωση: «Το  εργαστήριο αυτό δίνει τη δυνατότητα στην Τουρκία να αμυνθεί σε περίπτωση χρήσης χημικών όπλων και να προστατεύσει τους στρατιώτες και  τους  πολίτες  της».   Ο Γερμανός Υπ. Εξωτερικών Γ. Φίσερ, μιλώντας στο κοινοβούλιο της χώρας του αναφερόμενος στο θέμα των σχέσεων Τουρκίας-Ε.Ε. λέει: «Ο σεβασμός των ανθρωπίνων δικαιωμάτων από την Τουρκία είναι απαραίτητη προϋπόθεση για τη προσέγγισή της με την Ε.Ε. Η Τουρκία πρέπει να τηρήσει τα κριτήρια της Κοπεγχάγης, δηλαδή πολιτική σταθερότητα, οικονομική  σταθερότητα,  οικονομική  ανάπτυξη, σεβασμός των μειονοτήτων».  Ο Γιουγκοσλάβος Υφυπουργός Εξωτερικών Ν. Βούγιοβιτς σε δηλώσεις του αναφέρει ότι: «Οι Δυτικές δυνάμεις, μετά τους ΝΑΤΟϊκούς βομβαρδισμούς, προσπαθούν να βλάψουν τη Γιουγκοσλαβία χρησιμοποιώντας όλα τα μέσα, μεταξύ  των οποίων την εισαγωγή ¨ πλαστού χρήματος¨».
ΠΑΡΑΣΚΕΥΗ  29 ΟΚΤΩΒΡΙΟΥ  1999                Ο Πρόεδρος της Δημοκρατίας Κ. Στεφανόπουλος σε δηλώσεις που κάνει (28/10) κατά τη διάρκεια της τελετής ανακήρυξης του ως επίτιμου δημότη του Δήμου Μακεδνών (Καστοριά) αναφέρει, μεταξύ άλλων ότι: «Διανύουμε την  πλέον  πολιτισμένη  και  δημοκρατική  περίοδο  και  ότι  η  Ελλάδα  αποτελεί  ¨υπόδειγμα¨  για  τα  Βαλκάνια».Ο Υπ. Εξωτερικών Γ. Παπανδρέου έχει στο Βερολίνο συνάντηση με τον Γερμανό Υπ. Εξωτερικών(ομόλογό του) Γ. Φίσερ. Μεταξύ των θεμάτων που συζητούν οι δύο υπουργοί είναι το θέμα της αναγνώρισης της Τουρκίας ως υποψήφιας για ένταξη στην Ε.Ε.  χώρας. Σε δηλώσεις που κάνει ο Γερμανός υπουργός αναφέρει και τα εξής: «Η συζήτηση για υποψηφιότητα της Τουρκίας στην Ε.Ε. έχει οδηγήσει στη βελτίωση των σχέσεων Ελλάδας και Τουρκίας. Η βελτίωση θα βοηθήσει και το θέμα της Κύπρου». «Έχω κάνει ξεκάθαρό στην Τουρκία ότι το να γίνει μέλος της Ε.Ε. σημαίνει και αλληλεγγύη προς τα υπόλοιπα μέλη.  Όταν μια χώρα μέλος της Ε.Ε. έχει κάποιο πρόβλημα, αυτό το πρόβλημα είναι κοινό για όλα τα μέλη». Αύξηση κατά 0,96% σημειώνει ο γενικός δείκτης τιμών των μετοχών  στο χρηματιστήριο Αθηνών, με αποτέλεσμα να διαμορφωθεί στις 5.442,14 μονάδες.ΠΑΡΑΣΚΕΥΗ  29 ΟΚΤΩΒΡΙΟΥ  1999 ΔιεθνήΟ Χ. Σολάνα, Εκπρόσωπος της  Ε.Ε. για θέματα Άμυνας και Εξωτερικής Πολιτικής και ο Κρ. Πάτεν, αρμόδιος για τις Εξωτερικές Υποθέσεις  Επίτροπος  της  Ε.Ε., επισκέπτονται την Πρίστινα. Σε δηλώσεις που κάνει ο Κρ. Πάτεν  αναφέρεται ότι:  «Η Ε.Ε. για το 2000 έχει προγραμματίσει να διαθέσει στο Κοσσυφοπέδιο ποσό 500 εκατομμυρίων δολαρίων (μακροπρόθεσμη βοήθεια ανοικοδόμησης)».Σε δηλώσεις που κάνει στη γαλλική εφημερίδα «Λε Φιγκαρό» ο εκπρόσωπος του ΟΗΕ στα Βαλκάνια Κ. Μπιλντ, αναφερόμενος στον πρόεδρο της Γιουγκοσλαβίας Σλ. Μιλόσεβιτς, λέει: «Πρέπει να συνεχίσουμε να απομονώνουμε τους εγκληματίες πολέμου (υπονοεί Μιλόσεβιτς),  αλλά πρέπει να κάνουμε και χειρονομίες προς τη σερβική κοινωνία  για  να  της  δείξουμε  ότι  είμαστε  έτοιμοι  να  την  βοηθήσουμε». Γράφεται ότι Ισραηλινοί και Παλαιστίνιοι διαπραγματευτές κατέληξαν σε συμφωνία για την έναρξη διαπραγματεύσεων σχετικά με το τελικό καθεστώς των κατεχομένων εδαφών (οι διαπραγματεύσεις θα αρχίσουν 7 Νοέμβριου).
ΣΑΒΒΑΤΟ  30 ΟΚΤΩΒΡΙΟΥ  1999Ο πρωθυπουργός Κ. Σημίτης μιλώντας στη Μεγαλόπολη λέει και τα εξής: «Τις τελευταίες ημέρες επιχειρείται μια μετατόπιση της δημόσιας συζήτησης από τα μεγάλα προβλήματα του λαού μας και της χώρας μας, από τα πρωτεύοντα αυτά που πρέπει να μας απασχολούν όλους, στα δευτερεύοντα. Θέλουν κάποιοι να πάμε από την πολιτική στην παραπολιτική, από τα θέματα τα οποία πρέπει να συζητάμε και να προβληματιζόμαστε στη σκανδαλολογία. Αυτή η πρακτική, την οποία επιδιώκει η αξιωματική αντιπολίτευση, συσκοτίζει τα προβλήματα του τόπου. Δηλητηριάζει την πολιτική ζωή και υποβαθμίζει τα επιτεύγματα του τόπου και του ελληνικού λαού».Ολοκληρώνονται στο Βερολίνο οι συνομιλίες του Υπ .Εξωτερικών Γ. Παπανδρέου με τον Γερμανό ομόλογό του Γ. Φίσερ. Σε δηλώσεις που κάνει ο ΓΑΠ λέει: «Για το θέμα των ευρωτουρκικών σχέσεων αλλά και της ενταξιακής πορείας της Κύπρου συμφωνήσαμε να δουλέψουμε στενά τα δύο υπουργεία μέχρι  το Ελσίνκι  για να διαμορφώσουμε, όσο γίνεται, μια κοινή προσέγγιση ώστε στο Ελσίνκι  να υπάρξει ένα αποτέλεσμα κοινώς αποδεκτό».  Ο πρόεδρος της ΝΔ Κ. Καραμανλής, μιλώντας στη Χίο, λέει μεταξύ των άλλων: «Πιστεύουμε στο ήπιο κλίμα, πιστεύουμε στο διάλογο μεταξύ των πολιτικών κομμάτων, αλλά με τη διαφθορά έχουμε μετωπική σύγκρουση. Θα φθάσουμε στα άκρα, και  θέλω να πιστεύω ότι υπάρχουν  καθαρές φωνές και μέσα στον κυβερνητικό χώρο. Να σταθούν δίπλα μας σε αυτόν τον αγώνα.  Αφού  δεν τον κάνουν μόνοι τους, θα τον κάνουμε εμείς, αλλά θέλουμε όλους τους καθαρούς Έλληνες δίπλα μας» (κατηγορεί την κυβέρνηση για «ακατάσχετη παροχολογία»).
ΣΑΒΒΑΤΟ  30 ΟΚΤΩΒΡΙΟΥ  1999 ΔιεθνήΟ Αλβανός εντολοδόχος πρωθυπουργός Ι. Μέτα ανακοινώνει τη σύνθεση της κυβέρνησης του (την ενέκρινε ο πρόεδρος  Ρ. Μεϊντάνι  - η νέα κυβέρνηση πρέπει να πάρε ψήφο εμπιστοσύνης από την βουλή). Διεξάγονται αύριο στην ¨ΠΓΔΜ¨ προεδρικές εκλογές. Περίπου  1.610.000 ψηφοφόροι καλούνται να εκλέξουν τον διάδοχό του σημερινού προέδρου Κ. Γλιγκόροφ(6 είναι οι υποψήφιοι).Οι ρωσικοί βομβαρδισμοί συνεχίζονται. Τσετσένοι αξιωματούχοι ισχυρίζονται ότι οι ρώσικες δυνάμεις βομβάρδισαν φάλαγγα αμάχων. Αντίθετα, οι Ρώσοι αξιωματούχοι ισχυρίζονται ότι η αυτοκινητοπομπή που βομβαρδίστηκε από τα ρωσικά στρατεύματα,  ήταν στρατιωτική.
ΚΥΡΙΑΚΗ 31 ΟΚΤΩΒΡΙΟΥ  1999                  Ο πρόεδρος της ΝΔ Κ. Καραμανλής μιλώντας κατά τη διάρκεια της περιοδείας  του στη Χίο και τις Οινούσες, επαναλαμβάνει ότι το κόμμα του θα κλιμακώσει τον αγώνα του εναντίον της διαφθοράς».  Λέει ακόμα ότι πήγε στράφι το Β’ Κοινοτικό Πλαίσιο Στήριξης (ΚΠΣ) και πολύ φοβάμαι ότι, ενώ βρισκόμαστε στο κατώφλι του Γ’ ΚΠΣ, με αυτόν τον τρόπο που διαχειρίζεται η κυβέρνηση το δημόσιο χρήμα είναι μια χαμένη ευκαιρία από πριν» (λέει επίσης ότι η κυβέρνηση δεν βρίσκεται στην υπηρεσία των πολιτών, αλλά των μεγάλων συμφερόντων).  Τέλος, αναφερόμενος στις καταγγελίες του πρωθυπουργού Σημίτη ότι η ΝΔ υπονομεύει την πορεία της χώρας προς την ΟΝΕ λέει: «Με λύπη μου άκουσα τον πρωθυπουργό να λέει ότι η ΝΔ υπονομεύει την πορεία προς την Ευρώπη. Η ΝΔ κατ’ εξοχήν  παράταξη του ευρωπαϊκού προσανατολισμού , παράταξη που δίνει μάχη για την ευρωπαϊκή αντίληψη, που και σήμερα στηρίζει και εγγυάται την ευρωπαϊκή προοπτική και το μέλλον της  χώρας».Ο Υπ. Αμύνης Α. Τσοχατζόπουλος, αναφερόμενος στο ενδεχόμενο να τύχει η Τουρκία «ειδικής μεταχείρισης» από την Ε.Ε. δηλώνει: «Η Ελλάδα παίρνει μια θετική στάση υπέρ της Τουρκίας στο Ελσίνκι, ζητά να εφαρμοστούν οι δεσμεύσεις και οι όροι λειτουργίας της Ε.Ε. Ο δρόμος για την Τουρκία θα ανοίξει με τους ίδιους ακριβώς όρους και με την ίδια ακριβώς μεταχείριση, όπως και με όλα τα άλλα κράτη. Δεν δεχόμαστε ειδική μεταχείριση για την Τουρκία».   Ο Κυβερνητικός Εκπρόσωπος Δ. Ρέππας σε συνέντευξή του στην εφημερίδα «Κυριακάτική Ελευθεροτυπία» αναφέρει ότι η ΝΔ στην υπόθεση του «Ολυμπιακού Βιντεολόττο» υιοθέτησε τα επιχειρήματα τριών εταιριών και ηλεκτρονικών παιχνιδιών («HAYAT REGENCY, DANCO ENERGY, I.B.C. M.»).Ο πρώην πρόεδρος της ΝΔ Μ. Έβερτ δηλώνει τα ακόλουθα: «Ο κ. Σημίτης στην περιοδεία του στην Αρκαδία ανέφερε ότι στελέχη της ΝΔ υπονομεύουν την πορεία της χώρας προς την ΟΝΕ, δίδοντας στην Ε.Ε. ψευδή στοιχεία για την πορεία της ελληνικής οικονομίας. Εάν ο κ. Σημίτης έχει στοιχεία, οφείλει να δώσει αμέσως στην δημοσιότητα, αναφερόμενος ονομαστικά ποια στελέχη, που και πότε επεδίωξαν να συκοφαντήσουν τη χώρα διεθνώς. Εάν δεν τα ονοματίσει, τότε θα δώσει κάθε δικαίωμα στον οποιοδήποτε να τον χαρακτηρίζει συκοφάντη».
ΚΥΡΙΑΚΗ 31 ΟΚΤΩΒΡΙΟΥ  1999 διεθνήΔιεξάγονται προεδρικές εκλογές  στην «ΠΓΔΜ», περίπου 1.610.000 ψηφοφόροι καλούνται να εκλέξουν τον διάδοχο του Κ. Γκλιγκόροφ (6  είναι οι υποψήφιοι).  Τα πρώτα αποτελέσματα  αναμένεται να ανακοινωθούν την επόμενη μέρα.Σε ανακοίνωση της γιουγκοσλαβικής κυβέρνησης αναφέρεται ότι από την ημέρα που οι δυνάμεις του ΝΑΤΟ ανέλαβαν τον έλεγχο του Κοσσυφοπεδίου, 267 άτομα μη αλβανικής καταγωγής έχασαν τη ζωή τους στην περιοχή αυτή.Ρωσικές πηγές αναφέρουν ότι οι ρωσικές δυνάμεις συνεχίζουν την πολιορκία του Γκρόζνι και ο αποκλεισμός της πρωτεύουσας της Τσετσενίας είναι ολοκληρωτικός.
ΔΕΥΤΕΡΑ 1 ΝΟΕΜΒΡΙΟΥ  1999Ο Υπ. Δικαιοσύνης Ε. Γιαννόπουλος με έγγραφό του ζητά από τον εισαγγελέα του Αρείου Πάγου την διεξαγωγή έρευνας για τις καταγγελίες(δημοσίευμα εφημερίδας «Απογευματινή»), συνέντευξη του βουλευτή της ΝΔ Δ. Κωστόπουλου ότι: «Για να πάρει κανείς δημόσιο έργο πρέπει να πληρώσει μίζα (στο υπουργείο ΥΠΕΧΩΔΕ)».Υπό την προεδρία του προέδρου  της  ΝΔ πραγματοποιείται σύσκεψη των τομεαρχών του κόμματος (μεταξύ των θεμάτων συζητούνται κατά τη διάρκεια της σύσκεψης είναι το «Ξυστό» - και οι παράνομες προσλήψεις στο δημόσιο .  Για το «Πρώτο» ο εκπρόσωπος Τύπου Α. Σπηλιωτόπουλος δηλώνει ότι: «Είναι καταφανής η μη τήρηση της  σχετικής  σύμβασης,  όπως  καταφανής  είναι  και  η  παράνομη ανανέωσή  της.Ο Κυβερνητικός Εκπρόσωπος Δ. Ρέππας αναφερόμενος στην επικείμενη σύνοδο των ηγετών των χωρών- μελών της Ε.Ε. στο Ελσίνκι και στο θέμα της αναγνώρισης της Τουρκία ως υποψήφια για ένταξη στην Ε.Ε. χώρας, αναφέρει. «Η ελληνική κυβέρνηση και στην Σύνοδο Κορυφής στο Ελσίνκι θα διατυπώσει τη θέση της με γνώμονα το εθνικό συμφέρον.  Δεν υπάρχει οποιοδήποτε πρόβλημα. Δεν πρόκειται να είναι οι στιγμές τόσο άσχημες για την ελληνική κυβέρνηση, για έναν πολύ απλό  λόγο: Η ελληνική κυβέρνηση έχει ξεκάθαρη, έχει σαφέστατη πολιτική για το συγκεκριμένο ζήτημα.  Είναι θέμα άλλων να αποσαφηνίσουν πλήρως την πολιτική τους, ώστε να προκύψει, και επιθυμούμε να προκύψει, συμφωνία για το θέμα της απόκτησης από την Τουρκία της ιδιότητας της υποψήφιας προς ένταξη στην Ε.Ε. χώρας.  Εμείς έχουμε ξεκαθαρίσει την πολιτική μας, ή οποία θα εκφραστεί εκείνη την ώρα συμπυκνωμένη με ένα ¨Ναι¨ ή ένα ¨Όχι¨. Μπορεί να συμβεί το ένα, μπορεί να συμβεί το άλλο». Ο Κυβερνητικός  Εκπρόσωπος  Δ. Ρέππας, αναφερόμενος στις καταγγελίες της ΝΔ ότι  η κυβέρνηση ότι σχετικά με τα οικονομικά δεδομένα κάνει «δημιουργική λογιστική», δηλώνει : «Μας κατηγορούν ότι παραποιούμε τα στοιχεία, έχουν πει ότι ¨μακιγιάρουμε¨ τα οικονομικά μεγέθη, ενώ γνωρίζουν πολύ καλά ότι οι ελεγκτικοί φορείς της Ε.Ε. έχουν κατ’ επανάληψη ελέγξει  την  πορεία  των οικονομικών μεγεθών της χώρας και μας έχουν αποφανθεί θετικά».Ο Οικουμενικός Πατριάρχης Βαρθολομαίος έχει στο Φανάρι συνάντηση-συνομιλία με τον Αμερικάνο πρεσβευτή Στην  Άγκυρα Μ. Πάρις,Ο βουλευτής του ΠΑΣΟΚ Ε. Βλασσόπουλος  σε  επιστολή  του προς τον πρόεδρο της βουλής Α. Κακλαμάνη αναφέρει μεταξύ άλλων ότι: «Είναι λυπηρό ότι το πνεύμα και το γράμμα των πορισμάτων (σ.σ. του συμποσίου που πραγματοποιήθηκε στις Βρυξέλλες  για τον καθορισμό και της μορφής, του περιεχομένου και του στόχου του προς δημιουργία Μουσείου της Ευρώπης) απουσιάζει το ενδιαφέρον για την ένταξη των στοιχείων του αρχαιοελληνικού και βυζαντινού πολιτισμού στην ύλη του εν λόγω μουσείου. Εκείνο όμως που αποτελεί πρόκληση είναι ότι στην πραγματικότητα δεν απουσιάζει αναφορά στον ελληνικό πολιτισμό. Αντίθετα, ρητά αποκλείονται τα στοιχεία του ως Αταίριαστα με την ιδέα μια Ενωμένης Ευρώπης και  περισσότερο συγγενικά με τη μεσογειακή ταυτότητα, και τίθεται ως χρονικό ορόσημο  της  ευρωπαϊκής  ιστορίας η σκέψη του Καρλομάγνου».Αύξηση κατά 3,46% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθείς τις 5.630,27 μονάδες.
ΔΕΥΤΕΡΑ 1 ΝΟΕΜΒΡΙΟΥ  1999 διεθνήΟ Τούρκος πρωθυπουργός  Μπ. Ετσεβίτ, μιλώντας στη τηλεόραση και αναφερόμενος στο Κυπριακό, λέει: «Η Ελλάδα έχει χάσει το δικαίωμα να είναι εγγυήτρια δύναμη στην Κύπρο, διότι το πραξικόπημα του 1974 προήλθε από  την  Ελλάδα». Στις προεδρικές εκλογές που έγιναν την Κυριακή στην Ουρουγουάη ο υποψήφιος της κεντροαριστεράς Τ. Βασκέζ συγκεντρώνει το 38,51% των ψήφων και έρχεται πρώτος, ενώ ο υποψήφιος του κυβερνώντος κόμματος του Κλοράντο Χ. Μπατλ έρχεται δεύτερος συγκεντρώνοντας το 31,32% των ψήφων(ο νικητής θα αναδειχθεί στο Β’ γύρο).Σύμφωνα με τα αποτελέσματα των βουλευτικών εκλογών που έγιναν την Κυριακή στη Γεωργία το κόμμα του προέδρου Ε. Σεβαρντνάτζε, η ¨Ένωση Πολιτών¨, πήρε το 52% των ψήφων, ενώ το ¨Κόμμα της Γεωργικής  Ένωσης για την Ανανέωση¨  του Α. Αμπατζίτζε  πήρε  το  26,5% των ψήφων.Γίνεται γνωστό ότι στην Ουκρανία ο Λ. Κούτσμα(σημερινός πρόεδρος) πήρε το 36,4% των ψήφων, ενώ ο κυριότερος αντίπαλός του Π. Σιμονένκο πήρε το 22,3% των ψήφων(ο νικητής θα αναδειχθεί στο Β’ γύρο).Οι ρωσικές δυνάμεις συνεχίζουν να βομβαρδίζουν το Γκρόζνι  και  άλλες  περιοχές  της  Τσετσενίας.
ΕΥΓΕ ΣΤΟΥΣ ΚΑΛΑΜΑΤΙΑΝΟΥΣ
ΤΕΤΑΡΤΗ 13 ΟΚΤΩΒΡΙΟΥ  1999       Ο επίτιμος πρόεδρος της ΝΔ Κ. Μητσοτάκης σε συνέντευξή του στο τηλεοπτικό σταθμό «MEGA»:  «Σωστά έστειλε ο Κ. Σημίτης  μήνυμα  προς  την  τουρκική  πλευρά,  δεν  σας  κρύβω, και  εγώ  το  έστειλα   με  το δικό μου τρόπο προς την  τουρκική   πλευρά».  Σε άλλο σημείο «Στην Ελλάδα – δόξα το Θεό – έχουμε μια κατάσταση καλή για να έχουμε μια κυβέρνηση η οποία, αφού  πέρασε το ΠΑΣΟΚ από πολλές  περιπλανήσεις,  μπαίνει στην σωστή κατεύθυνση  του διαλόγου και  της προσπάθειας  ειρηνικής  επίλυσης  των διαφορών μας.  Έχουμε μια αντιπολίτευση υπεύθυνη, εν πάση περιπτώσει δεν έχουμε την ακραία αντιπολίτευση του παρελθόντος  και έχουμε και τα μικρά κόμματα τα οποία εν πολλοίς συνεισφέρουν θετικά».Σε δηλώσεις που κάνει στον τηλεοπτικό σταθμό «ΜΕΓΚΑ» ο πρώην πρωθυπουργός Μ. Γιλμάζ  λέει: «Αν αναμένετε μια χειρονομία από  την Τουρκία ζωτικής σημασίας για το Κυπριακό, φοβάμαι πως η Τουρκία δεν είναι σε θέση να κάνει  καμία  χειρονομία».Ο Υπ. Εξωτερικών Γ. Παπανδρέου σε δηλώσεις του, αναφερόμενος στο θέμα της διεύρυνσης της Ε.Ε., λέει ότι: «Όλες οι χώρες στα Βαλκάνια θεωρούμε ότι μπορούν να είναι μέλη της Ε.Ε. Συμπεριλαμβάνουμε σε αυτή την πρότασή μας και τη Γιουγκοσλαβία» (αφήνει να εννοηθεί ότι αναφέρεται στην μετά-Μιλόσεβιτς Γιουγκοσλαβία).Ο  Υπ. Εξωτερικών Γ. Παπανδρέου  έχει συνάντηση στην Αθήνα με τον Κύπριο ομόλογο του Κασουλίδη. Σε δηλώσεις που κάνει ο Κύπριος υπουργός  λέει «Υπάρχουν αυτή τη στιγμή τρεις  παράλληλοι διαπραγματευτικού δρόμοι, οι προσπάθειες  λύσης του Κυπριακού, οι ελληνοτουρικές  σχέσεις  και οι ευρωτουρκικές  σχέσεις.  Αυτοί οι τρείς ανεξάρτητοι δρόμοι δεν σχετίζονται μεταξύ τους, είναι ανεξάρτητοι. Οποιαδήποτε πρόοδος όμως στον ένα ενισχύει τους άλλους δύο». Ο Υπ. Αμύνης Α. Τσοχατζόπουλος στο πλαίσιο της επίσκεψης που πραγματοποιεί στο Ισραήλ, είχε συνάντηση με  τον Ισραηλινό πρόεδρο Ε. Βάιζμαν(προεδρικό μέγαρό, Δυτική Ιερουσαλήμ).Υπό την προεδρία του Κ. Καραμανλή συνέρχεται η Εκτελεστική Επιτροπή της ΝΔ. Σε δηλώσεις που κάνει ο εκπρόσωπος Τύπου του κόμματος Α. Σπηλιωτόπουλος λέει και τα εξής: «Σήμερα αποφασίσαμε τη μετωπική σύγκρουση με τη διαφθορά. Το μείζον πρόβλημα, που αυτή τη στιγμή υπάρχει, είναι ότι κυριαρχεί η αδιαφάνεια σε κάθε πτυχή του δημόσιου βίου. Αυτή τη νοσηρότητα η ΝΔ είναι αποφασισμένη να την πολεμήσει και στην κατεύθυνση αυτή θα επιδιώξει συνεννόηση με τα  υπόλοιπα  κόμματα  της  αντιπολίτευσης».
ΤΕΤΑΡΤΗ 13 ΟΚΤΩΒΡΙΟΥ 1999 διεθνήΟ πρόεδρος  της  Ευρωπαϊκής  Επιτροπής Ρ. Πρόντι  παρουσιάζει  στο  Ευρωπαϊκό κοινοβούλιο την έκθεση της επιτροπής  για θέματα διεύρυνσης της Ε.Ε. και αναφερόμενος στην Τουρκία λέει: «Η περίπτωση της Τουρκίας θέλει ειδική μεταχείριση» (έχει σαφώς το καθεστώς της υποψήφιας χώρας – δεν μπορεί να αρχίσουν διαπραγματεύσεις ένταξης  γιατί  δεν  πλήρη  τα  πολιτικά  κριτήρια που προβλέπει η Κοπεγχάγη). Ο Τούρκος Υπ. Εξ Ι. Τζεμ μιλώντας στην τουρκική εθνοσυνέλευση για ελληνοτουρκικά: «Η Ελλάδα και η Τουρκία έχουν δικές  τους αλήθειες και  δεν  παραιτούνται  από   αυτές». Συνεχίζοντας λέει ότι: «Δεν είναι σωστό να πιστεύεται ότι επειδή  υπάρχει  κάποια ηπιότητα, θα βελτιωθούν όλα. Η Τουρκία και  Ελλάδα αγωνίζονται  για  τα συμφέροντα τους. Η επιδεξιότητα είναι να βρεθούν τα κοινά σημεία, εάν υπάρχουν κοινά σημεία, στα συμφέροντα αυτά».  Σε άλλο σημείο της ομιλίας του λέει: «Προ ετών η ελληνική εξωτερική πολιτική θεωρούσε ότι το συμφέρον  της Ελλάδος ήταν η διαμάχη με τη Τουρκία. Η σημερινή εξωτερική πολιτική όμως θεωρεί ότι συμφέρον της Ελλάδος είναι  και να μην βρίσκεται σε διαμάχη με την Τουρκία και να μειώσει την ένταση στο Αιγαίο. Η μεταξύ τους διαφορά είναι σημαντική, όμως κατά βάση υπάρχουν υπολογισμοί που έχουν να κάνουν με τα ίδια τα συμφέροντα». «Εξηγήσαμε με σαφήνεια στους συνομιλητές μας ότι η Τουρκία δεν έχει βλέψεις επί των εδαφών κανενός». Στο Πακιστάν ο Πραξικοπηματίας στρατηγός Π. Μουσάραφ στο διάγγελμά που απευθύνει προς τον Πακιστανικό λαό, αναφέρει ότι: «Οι ένοπλες δυνάμεις παρενέβησαν προκειμένου να θέσουν τέρμα στην αβεβαιότητα και την αταξία που επικρατούσαν στην χώρα (το πραξικόπημα καταδικάζουν πολλές χώρες). Ο Λευκός Οίκος σε ανακοίνωση του αναφέρει ότι: «Επιθυμεί την αποκατάσταση πολιτικής διακυβέρνησης, συμβατή με τις δημοκρατικές αρχές και το Σύνταγμα». Ο πρώην Γενικός Γραμματέας του ΝΑΤΟ Χ. Σολάνα δηλώνει ότι: «Όταν μαθαίνεις για στρατιωτικό πραξικόπημα και ξέρεις ότι η χώρα έχει πυρηνικά, θα πρέπει να ανησυχείς».  Η πρώην πρωθυπουργός Μπεναζίρ Μπούτο δηλώνει ότι: «Η 12η Οκτωβρίου δεν θα μείνει γνωστή ως η μέρα που ¨πέθανε η δημοκρατία¨,  αλλά ως  η ημέρα που η δημοκρατία αρχίζει να ¨ξαναγεννιέται¨».
ΠΕΜΠΤΗ 14 ΟΚΤΩΒΡΙΟΥ  1999Ο Υπ. Άμυνας Α. Τσοχατζόπουλος έχει στο Τελ Αβίβ συνάντηση με τον Ισραηλινό πρωθυπουργό και Υπουργό  Άμυνας  Ε. Μπάρακ. Οι δύο άνδρες υπογράφουν νέα συμφωνία  στρατιωτικής συνεργασίας Ελλάδος- Ισραήλ.  Σε  δηλώσεις  που  κάνει  ο  Έλληνας  υπουργός αναφέρει και τα εξής: «Αποφασίσαμε να ανανεώσουμε τη συμφωνία και να τη διευρύνουμε με όλα εκείνα τα στοιχεία που συγκεκριμένα πλέον επιβάλλουν οι ανάγκες  ενδυνάμωσης της αμυντικής μας συνεργασίας»(η προηγούμενη συνεργασία είχε υπογραφεί το 1994). Έντονή είναι η αντιπαράθεση μεταξύ κυβέρνησης και αντιπολίτευσης, εντός και εκτός βουλής, για το θέμα του «Ολυμπιακού Βιντεολόττο» (τα έσοδα θα διατεθούν για την οργάνωση των Ολυμπιακών Αγώνων του 2004). Η κυβέρνηση υποστηρίζει ότι: «Το ¨Βιντεολόττο¨ είναι δέσμευση προς την ΔΟΕ από το φάκελο διεκδίκησης των Ολυμπιακών Αγώνων. Η ΝΔ ζητά τη ματαίωση του ¨Βιντεολόττο¨. Ο Στ. Μάνος ισχυρίζεται ότι ο διαγωνισμός για το ¨Βιντεολόττο¨ είναι  διάτρητος).Ο εκπρόσωπος Τύπου της ΝΔ Α. Σπηλιωτόπουλος, με αφορμή το θέμα του «Ολυμπιακού Βιντεολόττο» δηλώνει ότι: «Οι κυβερνήσεις  του ΠΑΣΟΚ ευθύνονται για τη διαφθορά που μαστίζει σήμερα το δημόσιο βίο της χώρας και είναι αυτές που εισήγαγαν και θεσμοθέτησαν διαδικασίες αδιαφάνειας». Συνεχίζοντας  λέει  ότι: «Η ΝΔ θα αγωνιστεί κατά τρόπον ανένδοτο κατά της διαφθοράς, έχει την πολιτική βούληση και έχει επεξεργαστεί τους κατάλληλους μηχανισμούς για να παρέμβει άμεσα και αποτελεσματικά».Ο επίτιμος πρόεδρος της ΝΔ Κ. Μητσοτάκης, μιλώντας στη βουλή και αναφερόμενος στο «Ολυμπιακό Βιντεολόττο», λέει: «Τι θέλει η κυβέρνηση να κάνει; Τόσο πολύ υποδουλωμένη είναι στα διαπλεκόμενα, ώστε θέλει καλά και σώνει να φτιάξει αυτό το λαχείο, το οποίο δεν είναι ολυμπιακό λαχείο, αλλά  αποτελεί  ολυμπιακή ντροπή. Η Ελλάς σήμερα είναι η Ελλάς των διαπλεκομένων».
ΠΕΜΠΤΗ 14 ΟΚΤΩΒΡΙΟΥ  1999Η Ιεραρχία της Εκκλησίας της Ελλάδος εκλέγει ως μητροπολίτη Θεσσαλιώτιδος και Φαναριοφερσάλων τον Θεόκλητο Κουμαριανό(46 ετών).Πτώση κατά 3,88% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 5.916,68 μονάδες.ΠΕΜΠΤΗ  14 ΟΚΤΩΒΡΙΟΥ 1999 διεθνήΣτο Πακιστάν οι πραξικοπηματίες κλείνουν το κτήριο της βουλής και δηλώνουν ότι δεν προτίθενται να επιβάλλουν στρατιωτικό νόμο. ο Αμερικανός πρόεδρος Μπ. Κλίντον, «Χαρακτηρίζει τα γεγονότα στο Πακιστάν ως συμφορά για  την πακιστανική δημοκρατία».
ΠΑΡΑΣΚΕΥΗ  15 ΟΚΤΩΒΡΙΟΥ 1999   Ο γραμματέας της Κ.Ε. του ΠΑΣΟΚ Κ. Σκανδαλίδης σε δηλώσεις που κάνει στην Καρδίτσα αναφέρει και τα εξής: «Εμείς θέλουμε εκλογές στο τέλος της τετραετίας, θέλουμε εκλογές μετά την οριστική ένταξη στην ΟΝΕ. Πρέπει η χώρα από το Μάρτιο ως  τον Ιούνιο, που θα υπάρξει η τελική κρίση, να είναι ήσυχη και με πολιτική σταθερότητα διότι θα μετριέται κάθε στιγμή η οικονομία μας. Και ασφαλώς, ολοκληρώνοντας το έργο μας θα ζητήσουμε την ψήφο του λαού. Αν η αντιπολίτευση έχει πάρει απόφαση, γιατί από ότι καταλαβαίνω μάλλον μετέωρα βήματα κάνει μέχρι τώρα, αν έχει πάρει την οριστική απόφαση να οδηγήσει τη χώρα σε εκλογές το Μάρτιο, ας αναλάβει το τίμημα και το κόστος αυτών των εκλογών. Σε αυτή την περίπτωση, και στις 26 Μαρτίου το ΠΑΣΟΚ θα κερδίσει τις εκλογές».Ο πρόεδρος της ΝΔ Κ. Καραμανλής έχει  συνάντηση  με  τον  πρόεδρο  της  βουλής  Απ. Κακλαμάνη. Σε δηλώσεις που κάνει ο Κ. Καραμανλής, μετά το τέλος της συνάντησης, λέει: «Επισκέφθηκα τον πρόεδρο της βουλής για να τον ενημερώσω για το μέγα σκάνδαλο της υπόθεσης των ¨κουλοχέρηδων¨. Το θεώρησα υποχρέωσή μου να τον ενημερώσω και λόγω της θεσμικής μου ιδιότητος και διότι έχει πολλές φορές αντιταχθεί στα φαινόμενα αδιαφάνειας. Θέλω για μια ακόμη φορά να πω ότι αυτή η υπόθεση είναι ντροπή και αίσχος. Να γεμίσει δηλαδή η Ελλάδα, κάθε γειτονιά και κάθε χωριό με ¨κουλοχέρηδες¨ και μάλιστα με μια διάτρητη σύμβαση. Και θέλω ακόμα να πω ότι παράταση σιωπής της κυβέρνησης σε αυτό το θέμα ισοδυναμεί με ενοχή, εάν δεν το πάρουν πίσω, τότε θα έχει αποδειχθεί ότι είναι κυβέρνηση του τζόγου. Και θέλω να πω προς όλους τους Έλληνες και τις Ελληνίδες ότι εμείς αυτό δεν θα το αφήσουμε να περάσει»(ο λόγος για το «Ολυμπιακό Βιντεολόττο»).Πτώση κατά 2,17% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 5.788,49 μονάδες.
ΠΑΡΑΣΚΕΥΗ  15 ΟΚΤΩΒΡΙΟΥ  1999 ΔιεθνήΤο Νόμπελ Ειρήνης απονέμεται στο μη Κυβερνητική Οργάνωση «Γιατροί χωρίς Σύνορα». Ο αξιωματούχος των «Γιατρών  χωρίς  σύνορα» Φιλίπ Μπιμπερσόν, δηλώνει: «Λιγότερη τιμή και περισσότερο βάρος ευθύνης είναι το Νόμπελ Ειρήνης».Πραγματοποιείται στο Τάμπελε της Φιλανδίας έκτακτη σύνοδος των ηγετών των χωρών-μελών της Ε.Ε. Συζητούνται θέματα που αφορούν  τη  λαθρομετανάστευση και θέματα που αφορούν την παροχή ασύλου. Οι Ευρωπαίοι ηγέτες αποφάσισαν επίσης την σύνταξη μιας  Χάρτας με τα θεμελιώδη Δικαιώματα του Ευρωπαίου Πολίτη (οι σύνεδροι  κατά τη διάρκεια του δείπνου που παρατίθεται συζητούν και  το θέμα της «ενταξιμότητας»  της Τουρκίας στην Ε.Ε.).Στο Πακιστάν ο πραξικοπηματία Μουσάραφ αναστέλλει την ισχύς του Συντάγματος, διαλύει το κοινοβούλιο και κηρύσσει τη χώρα σε κατάσταση εκτάκτου ανάγκης. Ο ίδιος αυτοδιορίζεται ανώτατος ηγέτης της χώρας.Ο εκπρόσωπος του Λευκού Οίκου Μ. Χάμερ, με αφορμή τις εξελίξεις στο Πακιστάν δηλώνει: «Ζητούμε την άμεση αποκατάσταση της πολιτικής εξουσίας και θα ζητήσουμε διευκρινήσεις για τις επιπτώσεις της σημερινής ανακοίνωσης». Με αφορμή τις ίδιες εξελίξεις ο εκπρόσωπος του Ινδικού Υπ. Εξωτερικών δηλώνει: «Ανησυχούμε  για  την  κατεύθυνση  προς  την οποία κινείται η κατάσταση. Συνεχίζουμε να παρακολουθούμε στενά στις εξελίξεις».Συνεχίζονται οι ρωσικές επιχειρήσεις στη Τσετσενία. Σε δηλώσεις που κάνει ο επικεφαλής των ρωσικών δυνάμεων στρατηγός Β. Καζάντεφ, λέει ότι: «Ολοκληρώθηκε η πρώτη φάση των επιχειρήσεων στην Τσετσενία.
ΣΑΒΒΑΤΟ  16 ΟΚΤΩΒΡΙΟΥ  1999Σε δηλώσεις που κάνει (Τάμπελε-Φιλανδία) ο πρωθυπουργός Κ. Σημίτης, αναφερόμενος στα πεπραγμένα της έκτακτης συνόδου των ηγετών των χωρών-μελών της Ε.Ε. λέει: «Θεωρούμε ότι η ευρωπαϊκή προοπτική της Τουρκίας ωφελεί την Τουρκία, την Ένωση και συμβάλει στην ειρήνη και στη συνεργασία στην περιοχή, αλλά θα πρέπει να είμαστε ξεκάθαροι ότι η υποψηφιότητα της Τουρκίας είναι μια υποψηφιότητα που έχει συγκεκριμένο περιεχόμενο, είναι γνήσια, συνεπάγεται ευθύνες, συνεπάγεται υποχρεώσεις και όχι μόνο δικαιώματα. Ότι δικαιώματα, ευθύνες, υποχρεώσεις προκύπτουν από τις συνθήκες του Άμστερνταμ και τις αποφάσεις οι οποίες  πάρθηκαν από τα Ευρωπαϊκά Συμβούλια σε συνέχεια της συνθήκης του Άμστερνταμ, αλλά και σχετίζονται γενικά με τα θέματα της  διεύρυνσης  και  από  τις  αποφάσεις  αυτές  και τις συνθήκες αυτές προκύπτουν ορισμένες αρχές  που θα  πρέπει να τηρηθούν. Ο σεβασμός του Διεθνούς Δικαίου και των Διεθνών Συνθηκών, η ειρηνική διευθέτηση των διαφορών, ο σεβασμός της εδαφικής ακεραιότητας των γειτονικών χωρών, το δικαίωμα κάθε άλλης  ευρωπαϊκής  χώρας  να αποτελεί και αυτή μέλος της Ε.Ε.» . Σε άλλο σημείο των δηλώσεών του ο πρωθυπουργός, αναφερόμενος στο θέμα της ένταξης της Κύπρου στην Ε.Ε., λέει: «Ετόνισα ότι είναι ανάγκη να συνεχισθούν , χωρίς δυσκολίες, απρόσκοπτα οι διαπραγματεύσεις που έχουν ξεκινήσει και να πραγματοποιηθεί η είσοδος, ένταξη της Κύπρου στην Ε.Ε. όταν ολοκληρωθούν οι σχετικές διαδικασίες, άσχετα από τα αν έχει λυθεί το πολιτικό πρόβλημα ή όχι».Υπό την προεδρία του προέδρου του Συνασπισμού Ν. Κωνσταντόπουλου συνέρχεται η Κεντρική Πολιτική Επιτροπή του κόμματος προκειμένου να οριστικοποιήσει το περιεχόμενο(θέσεις του κόμματος) της εισήγησης της Κ.Π.Ε.  που θα παρουσιασθεί στο συνέδριο του Συνασπισμού(έχουν υποβληθεί τρία σχέδια).Σε δηλώσεις που κάνει  στη Χαλκιδική ο πρόεδρος του ΔΗΚΚΙ Δ. Τσοβόλας, αναφερόμενος στην κυβέρνηση του ¨Νέου ΠΑΣΟΚ¨ την αποκαλεί: «Κυβέρνηση τρομαγμένων λογιστών που τα δίνουν όλα στις ΗΠΑ και την ευρωπαϊκή τρόικα». Σε δηλώσεις από τη Λάρισα ο γραμματέας της Κ.Ε. του ΠΑΣΟΚ Κ. Σκανδαλίδης  λέει:  «Δεν υπάρχει καμία απολύτως εκχώρηση κυριαρχικών δικαιωμάτων εκ μέρους της Ελλάδος»(απαντά  σε  ερώτηση σχετική με τη δήλωση που φέρεται να έκανε στις  15/10 ο ΥΠ. Εξωτερικών Γ. Παπανδρέου).Σε δηλώσεις που κάνει στο Ηράκλειο το ηγετικό στέλεχος του ΠΑΣΟΚ Θ. Πάγκαλος αναφερόμενος στα ελληνοτουρκικά, λέει:  «Ο Ετσεβίτ είναι εθνικοσοσιαλιστής, ο συνεταίρος  του είναι  οι  «Γκρίζοι  Λύκοι» και για να υπάρξουν αποτελέσματα θα πρέπει να υπάρξει δημοκρατία, που δυστυχώς δεν υπάρχει. Συμφωνώ ότι ο απλός Τούρκος είναι αδελφός  μας, όμως δεν μπορώ να πω το ίδιο και για τους στρατηγούς».
ΣΑΒΒΑΤΟ  16 ΟΚΤΩΒΡΙΟΥ  1999 ΔΙΕΘΝΗΣε δηλώσεις  που κάνει ο  Φιλανδός  πρωθυπουργός  Π. Λιπόνεν,  μετά το τέλος της συνόδου των ηγετών των χωρών-μελών της Ε.Ε. στο Τάμπελε της  Φιλανδίας, αναφερόμενος στο θέμα του χαρακτηρισμού της Τουρκία ως υποψήφια για  ένταξη  στην Ε.Ε. χώρας. Λέει ότι: «Θα θέλαμε να πάρουμε στην Σύνοδο Κορυφής του Ελσίνκι μια θετική απόφαση για την υποψηφιότητα της Τουρκίας.  Όμως  για να συμβεί αυτό θα πρέπει η Τουρκία να προχωρήσει σε συγκεκριμένα βήματα και πράξεις»(με την άποψη αυτή συντάσσονται οι περισσότεροι από τους ηγέτες των χωρών-μελών της Ε.Ε. – η Φιλανδία αυτή την περίοδο ασκεί  την προεδρία της Ε.Ε.).
ΚΥΡΙΑΚΗ  17 ΟΚΤΩΒΡΙΟΥ  1999 Με αφορμή την αξίωση της ΝΔ για παραίτηση του Υπ. Εξωτερικών Γ. Παπανδρέου (εξαιτίας των όσων φέρεται να δήλωσε σχετικά με την «εκχώρηση κυριαρχικών δικαιωμάτων» -μεταφορά αρμοδιοτήτων στην Ε.Ε.) ο Υπ. Άμυνας Α. Τσοχατζόπουλος δηλώνει: «Η κυβέρνηση έχει  δείξει το αδιαπραγμάτευτο των δικαιωμάτων της Ελλάδας αποτελεί σταθερή πολιτική εδώ και χρόνια και για κανέναν δεν μπορεί να δημιουργείται  η εντύπωση ότι υπάρχει θέμα πάνω σε αυτήν την αρχή».Σε δηλώσεις που κάνει στη Θεσσαλονίκη το ηγετικό στέλεχος της ΝΔ Μ. Λιάπης(είναι υπεύθυνος πολιτικού σχεδιασμού της ΝΔ) λέει μεταξύ άλλων: «Η ΝΔ δεν θα αφήσει την Ελλάδα και την κοινωνία να σαπίζουν, όπως κάνει σήμερα η κυβέρνηση Σημίτη». Ο Κ. Καραμανλής είναι άξιος ηγέτης και η ηγεσία της παράταξής είναι ομονοούσα, χωρίς να υπάρχουν στην Κοινοβουλευτική Ομάδα οι έριδες και οι φιλονικίες του παρελθόντος».Ο Υπ. Ανάπτυξης Ε. Βενιζέλος, μιλώντας στη Θεσσαλονίκη και αναφερόμενος στον πρόεδρο της ΝΔ Κ. Καραμανλή, λέει: «Αν θέλει ο Κ. Καραμανλής να έχει συμβολή στην κοινωνική πρόοδο, θα πρέπει να απογαλακτιστεί από την πολιτική των προκατόχων του, η οποία οδήγησε τη ΝΔ στην ήττα των προηγούμενων  εκλογών».Η Πολιτική Γραμματεία και η Κοινοβουλευτική Ομάδα του Συνασπισμού σε έκτακτη κοινή συνεδρίαση αποφασίζουν να προτείνουν στην Κεντρική Πολιτική Επιτροπή του κόμματος την αναβολή του Συνεδρίου του Συνασπισμού. Η Κ.Π.Ε. αποφασίζει την αναβολή του Συνεδρίου(θα συγκληθεί διαρκές συνέδριο προκειμένου να εγκρίνει  την  εκλογική  διακήρυξη του Συνασπισμού).Η εφημερίδα «Ελευθεροτυπία» δημοσιεύει την επιστολή που έστειλε ο  αρχιεπίσκοπος  Αθηνών  Χριστόδουλος στον  Οικουμενικό  Πατριάρχη Βαρθολομαίο (αναφέρεται στο θέμα των μητροπόλεων των λεγόμενων ¨Νέων Χωρών¨).
ΚΥΡΙΑΚΗ  17 ΟΚΤΩΒΡΙΟΥ  1999 ΔιεθνήΟ νέος ηγέτης του Πακιστάν Π. Μουσάραφ ε διάγγελμα του αναφέρει ότι η  πακιστανικές στρατιωτικές δυνάμεις θα αποσυρθούν από τα σύνορα με την Ινδία. Λέει ακόμα: «Ο στρατός δεν θα παραμείνει στην εξουσία περισσότερο από όσο χρειάζεται. Δεν θα επιτρέψω στο λαό να γυρίσει πίσω σε μια εποχή ανεπαρκούς δημοκρατίας, αλλά θα τον οδηγήσω σε μια γνήσια δημοκρατία. Υπόσχομαι ότι θα το κάνω με τη βοήθεια του Θεού. Δεν πρόκειται για δικτατορία, αυτό  που  έγινε είναι  ένας  άλλος  δρόμος  για  τη δημοκρατία».{Γράφεται ότι ο Αμερικανός πρόεδρος Μπ. Κλίντον και ο Νορβηγός πρωθυπουργός Κ.Μ. Μπόντέβικ κατά τη διάρκεια της συνάντησης  που είχαν στο Λευκό Οίκο αποφάσισαν νε συνεργαστούν με στόχο την ενίσχυση της ΕΥΡΩΠΑΪΚΗΣ ΑΣΦΑΛΕΙΑΣ . Εξέφρασε επίσης την επιθυμία τους για τροποποίηση της συνθήκης για τα συμβατικά όπλα (προκειμένου να περιορισθεί η διάδοση ελαφρών όπλων σε περιοχές συγκρούσεων)}.Συνέρχεται στο Παρίσι το προεδρείο της «Σοσιαλιστική Διεθνούς» (κύριος σκοπός της συνόδου είναι η προετοιμασία του 21ου συνεδρίου της  Σοσιαλιστικής Διεθνούς που θα πραγματοποιηθεί στο Παρίσι από τις 8-10 Νοεμβρίου). Κατά την  διάρκεια της  συνεδρίασης εκλέγεται  ο  Πορτογάλος  Α.  Γκουτιέρες  ως  πρόεδρος  της  «Σοσιαλιστικής Διεθνούς».
ΔΕΥΤΕΡΑ  18 ΟΚΤΩΒΡΙΟΥ  1999Ο Τούρκος μεγαλοεπιχειρηματίας  Ρ. Κοτς, σε δηλώσεις του στην εφημερίδα «Μιλιέτ»,  αναφερόμενος στον Έλληνα Υπ. Εξωτερικών  Γ. Παπανδρέου: «Εμπιστεύομαι τον  κ. Γ. Παπανδρέου.  Συνεχίζοντας λέει ότι «Ο  Έλληνας  Υπουργός  πιστεύει  στη  βελτίωση  των σχέσεων μεταξύ των  δύο  χωρών».Ο πρωθυπουργός Κ. Σημίτης επισκέπτεται τον Πρόεδρο της Δημοκρατίας Κ. Στεφανόπουλο και τον ενημερώνει για τα εσωτερικά και διεθνή θέματα της χώρας. Σε δηλώσεις που κάνει ο  Κ. Σημίτη αναφέρει και τα εξής: «Οι σχέσεις μας με τις υπόλοιπες χώρες της Ε.Ε. πορεύονται πολύ καλά και  πιστεύω  ότι θα  πρέπει να προετοιμάσουμε καλά το Τακτικό Ευρωπαϊκό Συμβούλιο του Ελσίνκι, την επόμενη Σύνοδο Κορυφής, για να μπορέσουμε να βρούμε μια ικανοποιητική λύση σε όλα τα θέματα που θέτει η διεύρυνση της Ε.Ε.(περιλαμβάνεται  και  το  θέμα της «ενταξιμότητας» της  Τουρκίας.Σε συνέντευξη  που δίνει στον  τηλεοπτικό σταθμό   «Κρήτη TV»  ο πρώην Υπ. Εξ  Θ. Πάγκαλος, αναφερόμενος στο κλίμα που δημιουργήθηκε μεταξύ της Ελλάδος και της Τουρκίας εξαιτίας των σεισμών, λέει ότι: «Δεν έχει καμία σχέση τι φρονεί ο  τούρκικος  λαός δεν  υπάρχει  λαός  στην  Τουρκία  και  όποιος  το  νομίζει  είναι  αφελέστατος. Την εξωτερική πολιτική την  ασκεί  μια ομάδα 100 στρατηγών και  ναυάρχων». Σε άλλο σημείο χαρακτηρίζει τον Κωνσταντίνο Μητσοτάκη ¨μεγάλο πολιτικό¨, διέπραξε δύο λάθη: Την αποστασία του 1965, μεταπήδησε από το χώρο του Κέντρου στη Δεξιά).Ο Κυβερνητικός εκπρόσωπος Δ. Ρέππας σε δηλώσεις του, αναφερόμενος στην επίθεση που εξαπέλυσε η ΝΔ εναντίον  της κυβέρνησης για το θέμα του «Ολυμπιακού Βιντεολόττο», λέει ότι: «Η ΝΔ ανευθυνολογεί και σκανδαλολογεί. Λέει ακόμη ότι: «Η ΝΔ διέπραξε ¨γκάφα ολκής¨ και την κάλεσε να καταφύγει στη δικαιοσύνη αν διαθέτει στοιχεία για παρανομίες».Ο Υπ. Εξωτερικών Γ. Παπανδρέου έχει στο Λονδίνο συνάντηση-συνομιλία με τον Βρετανό ομόλογο του Ρ. Κουκ (στόχος του ΓΑΠ είναι να τονίσει στους εταίρους μας στην Ε.Ε. ότι η τυχόν συναίνεση της Ελλάδος στην αναγνώριση της Τουρκίας ως υποψήφιας  θα συνοδεύεται από δεσμεύσεις για την ενταξιακή πορεία της Κύπρου. Ο Βρετανός Υπουργός τάσσεται με την άποψη ότι η λύση του πολιτικού προβλήματος της Κύπρου δεν αποτελεί προϋπόθεση για την ένταξη της στην Ε.Ε).   Πτώση κατά 6,21% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 5.429,25 μονάδες.
ΔΕΥΤΕΡΑ  18 ΟΚΤΩΒΡΙΟΥ  1999 ΔιεθνήΑρχίζει η μονομερή αποχώρησης πακιστανικών δυνάμεων από την περιοχή των συνόρων με την Ινδία. Ο αρχηγός του Ινδικού στρατού Β. Πρ. Μαλίκ αναφερόμενος στο γεγονός δηλώνει ότι: «Η μονομερής στρατιωτική αποκλιμάκωση δεν σημαίνει τίποτα το ιδιαίτερο».ο Αμερικανός πρέσβης στο Πακιστάν Γ. Μίλαμ δηλώνει: «Είμαι πεπεισμένος ότι ο στρατηγός Μουσάραφ είναι μετριοπαθής άνδρας  που ενεργεί με βάση πατριωτικά κίνητρα και προκλήθηκε να κάνει αυτό που κάνει». Σε δηλώσεις που κάνει ο εκπρόσωπος του αμερικανικού Υπ. Εξ Τζ. Ρούμπιν, αναφερόμενος στον Π. Μουσάραφ λέει: «Είμαστε απογοητευμένοι γιατί δεν έδωσε ένα χρονοδιάγραμμα για μια ταχεία αποκατάσταση μιας συνταγματικής, πολιτικής και  δημοκρατικής  κυβέρνησης,  τον  καλούμε  να το  κάνει  τώρα».Η ρωσική αεροπορία και το ρωσικό πυροβολικό συνεχίζουν να βομβαρδίζουν στόχους στα περίχωρα του Γκρόζνι(πρωτεύουσα της Τσετσενίας).Ο Χ. Σολάνα (πρώην  γ.γ. του ΝΑΤΟ)αναλαμβάνει τα καθήκοντα του επικεφαλής της Κοινής Εξωτερικής Πολιτικής και Πολιτικής Άμυνας  της Ε.Ε.
ΤΡΙΤΗ  19 ΟΚΤΩΒΡΙΟΥ  1999                                   Με αφορμή τις έντονες επικρίσεις που διατυπώνει κατά καιρούς ο πρώην υπουργός Εξωτερικών Θ. Πάγκαλος(ΠΑΣΟΚ)  εναντίον του διαδόχου του Υπ. Εξωτερικών Γιώργου Παπανδρέου, ο Κυβερνητικός Εκπρόσωπος τύπου Δ. Ρέππας δηλώνει, μεταξύ άλλων:  «Ο Γιώργος Παπανδρέου  ασκεί πολιτική με βάσει τις αποφάσεις των κυβερνητικών οργάνων και την ασκεί με ιδιαίτερη επιτυχία». Συνεχίζοντας λέει ότι:  «Οι αιτιάσεις του Θ. Πάγκαλου δεν  είναι  δικαιολογημένες» («ασφαλώς  δεν  βοηθούν  την  κυβέρνηση τέτοιες  θέσεις»).Ο πρόεδρος του ΔΗΚΚΙ Δ. Τσοβόλας, αναφερόμενος στις επικρίσεις που διατύπωσε εναντίον του το ηγετικό στέλεχος του ΠΑΣΟΚ Θ. Πάγκαλος δηλώνει: «Δεν θα κατεβάσω την ποιότητα της συζήτησης σε παγκαλικό επίπεδο. Τον παραδίδω στη χλεύη αλλά και στην περιφρόνηση του λαού και περισσότερο των ΠΑΣΟΚτζήδων που έχουν μνήμη και κρίση»(ο Θ. Πάγκαλος δήλωσε ότι ο Δ. Τσοβόλας είναι ανίκανος ως πρόεδρος κόμματος και ήταν ανίκανός ως υπουργός κυβερνήσεων του ΠΑΣΟΚ).Ο Υπ. Δικαιοσύνης Ευάγγελος Γιαννόπουλος, αναφερόμενος στο θέμα του «Ολυμπιακού Βιντεολόττο», δηλώνει: «Το ¨Ολυμπιακό Βιντεολόττο λειτουργεί σε 72 χώρες στον κόσμο και έχει θεσπιστεί για τους Ολυμπιακούς Αγώνες. Όσοι μιλούν για κουλοχέρηδες είναι μασκαράδες». Λέει ακόμη: «όποιος είναι άντρας να μου κάνει μια αναφορά με συγκεκριμένα στοιχεία και  εγώ  ως  Υπουργός  Δικαιοδύνης  θα  ασκήσω ποινική  δίωξη αμέσως».Ο Κυβερνητικός  Εκπρόσωπος  Δ. Ρέππα, με αφορμή την επίθεση που εξαπέλυσε η ΝΔ εναντίον της κυβέρνησης για το θέμα του «Ολυμπιακού Βιντεολόττο», λέει ότι: «Ο ανένδοτός που κήρυξε από το γραφείο του ο κ. Καραμανλής είναι ανέκδοτος πλέον». Συνεχίζοντας λέει ότι: «Η σκανδαλολογία και η ακραία πόλωση, την οποία προωθούν, υπονομεύουν την πορεία της χώρας. Η ΝΔ είναι ένα τμήμα μια εποχής που έχει φύγει. Η ηγεσία της την έχει μετατρέψει σε ένα κόμμα φθαρμένο και προς απόσυρση από την πολιτική ζωή της χώρας». Ο εκπρόσωπος Τύπου της ΝΔ Α. Σπηλιωτόπουλος απαντώντας στις αιτιάσεις του Κυβερνητικού Εκπροσώπου δηλώνει ότι: «Θα επιβιώσουν πολιτικά οι αρχές και οι αξίες που εκφράζει η ΝΔ και όχι το φθαρμένο καθεστώς της κυβέρνησης του τζόγου».Υπό την προεδρία του Κ. Καραμανλή συνέρχεται η Κοινοβουλευτική Ομάδα της ΝΔ. Ο Κ. Καραμανλής μιλώντας στους συνέδρους επικρίνει έντονα την κυβέρνηση για το θέμα του «Ολυμπιακού Βιντεολόττο».  Λέει ότι: «51 χιλιάδες κουλοχέρηδες θα διασπαρθούν σε όλη την επικράτεια». Συνεχίζοντας λέει: «Μιλάμε για 3,5 τρισεκατομμύρια δραχμές καθαρό κέρδος στα επόμενα 14 χρόνια. Για 3,5 τρις., κυρίες και κύριοι συνάδελφοι, και λέω το νούμερο αυτό γιατί είναι βέβαιο ότι καμία και κανένας από όλους μας δεν μπορεί εύκολα να συλλάβει το μέγεθος».Ο Υφυπουργός παρά τω πρωθυπουργό Γ. Πασχαλίδης ανακοινώνει ότι αποφασίστηκε η χορήγηση και στους κληρικούς  του  πριμ  παραγωγικότητας.
ΤΡΙΤΗ  19 ΟΚΤΩΒΡΙΟΥ  1999 διεθνή Θόρυβο προκαλεί στην Τουρκία η νυχτερινή επίσκεψη (18/10) αστυνομικών αλλά και του ιδίου του εισαγγελέα του Δικαστηρίου Κρατικής Ασφάλειας Ν. Μ. Γιουσκέλ στο σπίτι  της βουλευτού του ισλαμικού ¨Κόμματος της Αρετής¨ Μέρβε Καβακσί προκειμένου να της πάρουν κατάθεση (η Καβακσί είχε εμφανισθεί στη βουλή με μαντίλα στο κεφάλι παρά την απαγόρευση – η τουρκική εθνοσυνέλευση της αφαίρεσε τη βουλευτική ιδιότητα – Η Καβακσί προσέφυγε στα δικαστήρια – το θέμα της εκκρεμεί). Με αφορμή το ανωτέρω γεγονός ο Τούρκος πρωθυπουργός Μπ. Ετσεβίτ δηλώνει: «Είναι απαράδεκτο να γίνεται προσπάθεια σύλληψης μιας κυρίας αργά το βράδυ και να πρωτοστατεί στην προσπάθεια αυτή ο εισαγγελέας». Σε δηλώσεις που κάνει για το ίδιο θέμα ο πρόεδρος της Τουρκίας Σ. Ντεμιρέλ  λέει: «η Τουρκία είναι κράτος δικαίου» και οι δικαστές πρέπει να είναι  πιο προσεκτικοί.
ΤΕΤΑΡΤΗ  20 ΟΚΤΩΒΡΙΟΥ 1999Ο πρωθυπουργός Κ. Σημίτης αποφασίζει να μην προχωρήσει η εφαρμογή του «Ολυμπιακού Βιντεολόττο». Σε δήλωσή του αναφέρει και τα εξής: «Δεν πρόκειται να αφήσουμε τη Νέα Δημοκρατία να δηλητηριάζει τη δημόσια ζωή, να συσκοτίζει τα πραγματικά προβλήματα και να υποβαθμίζει τα επιτεύγματα του τόπου εμφανίζοντας την Ελλάδα ως χώρα του τζόγου και των κουλοχέρηδων. Η χώρα δεν θα κινείται στο ρυθμό που θέλει η Νέα Δημοκρατία για τους δικούς της μικροκομματικούς λόγους, αλλά στο ρυθμό των εθνικών συμφερόντων στην πορεία προς τον 21ο αιώνα. Για το λόγο αυτό η κυβέρνηση αποφάσισε να στερήσει από τη Νέα Δημοκρατία κάθε πρόσχημα για την παραπλάνηση του ελληνικού λαού. Το ¨Ολυμπιακό Βιντεολόττο¨ δεν θα προχωρήσει. Άλλωστε ως τμήμα της Ολυμπιακής προετοιμασίας έχει νόημα μόνο όταν υπάρχει κλίμα σοβαρότητας, υπευθυνότητας και συναίνεσης. Και όχι κλίμα μικροπολιτικής δημαγωγίας. Η κυβέρνηση θα διασφαλίσει όλους τους πόρους που είναι αναγκαίοι για την Ολυμπιακή προετοιμασία και τα έργα πολιτιστικής και αθλητικής υποδομής σύμφωνα με τις δεσμεύσεις που έχει αναλάβει η χώρα διεθνώς». Με αφορμή την ανωτέρω δήλωση του πρωθυπουργού Κ. Σημίτη, ο πρόεδρος της ΝΔ Κ. Καραμανλής δηλώνει στη βουλή: «Σήμερα πετύχαμε μια μεγάλη νίκη. Είναι η πρώτη μεγάλη νίκη στον αγώνα κατά της αδιαφάνειας και της διαφθοράς». Λέει ακόμη: «Έπρεπε να βάλουμε εμείς τόσο πολύ τις φωνές για να  το πάρει  πίσω».  Ο εκπρόσωπος Τύπου της ΝΔ Α. Σπηλιωτόπουλος, με αφορμή την απόφαση του πρωθυπουργού να μην προχωρήσει η υπόθεση του «Ολυμπιακού Βιντεολόττο», δηλώνει μεταξύ άλλων ότι: «Όταν συγκρούονται οι δυνάμεις της διαφθοράς και οι δυνάμεις των ολίγων με τους πολίτες αυτής της χώρας, οι νικητές είναι οι πολίτες και κυρίως οι νέοι»(λέει ότι: «Αυτό ήταν μόνο η αρχή»).Ο Υπ. Εξωτερικών  Γ. Παπανδρέου  έχει στη Ρώμη συνάντηση-συνομιλία με τον Ιταλό ομόλογο  του Λ. Ντίνι.  Οι δύο υπουργοί συζητούν μεταξύ των άλλων και το θέμα της αναγνώρισης της Τουρκίας ως υποψήφιας για ένταξη στην Ε.Ε.  Σε ανακοίνωση του Ιταλικού υπουργείου Εξωτερικών αναφέρεται ότι η Ιταλική κυβέρνηση θεωρεί αναγκαία την κατάληξη σε μια φόρμουλα «που θα προσδέσει την Τουρκία με την Ε.Ε.». Στην ανακοίνωση αναφέρεται ότι η ιταλική κυβέρνηση θεωρεί αναγκαία και «την προσαρμογή και εναρμόνιση των κανόνων συμπεριφοράς της Τουρκίας με εκείνους της Ε.Ε.». Ο Υπ. Εξωτερικών  Γ. Παπανδρέου έχει στη Ρώμη συνάντηση με τον Ιταλό ομόλογό του Λ. Ντίνι. Οι δύο υπουργοί συζήτησαν μεταξύ άλλων και το θέμα της αναγνώρισης της Τουρκίας ως υποψήφιας για ένταξη στην Ε.Ε. Σε ανακοίνωση του ιταλικού Υπ. Εξωτερικών αναφέρει ότι η ιταλική κυβέρνηση «θεωρεί αναγκαία την κατάληξη σε μια φόρμουλα που θα προσδέσει την Τουρκία με την Ε.Ε.». Στην ίδια ανακοίνωση αναφέρει ότι η ιταλική κυβέρνηση θεωρεί αναγκαία και «την προσαρμογή και εναρμόνιση των κανόνων συμπεριφοράς της Τουρκίας με  εκείνους  της Ε.Ε.».Ο πρόεδρος  του Συνασπισμού Ν. Κωνσταντόπουλος αναφερόμενος στα ελληνοτουρκικά: «Χρέος του πολιτικού κόσμου και στις δύο χώρες είναι  να  εναρμονιστούν  οι κυβερνήσεις με τα αισθήματα των λαών τους και να εργαστούν με στόχο να καλυτερεύσει η κοινή πραγματικότητα  της γειτονίας, ώστε να ανοίξει ο δρόμος της συνεννόησης και της φιλίας, πάντα με τη ρήτρα της αμοιβαίας ασφάλειας και του αμοιβαίου σεβασμού των διεθνών κανόνων για την ειρηνική συνύπαρξη  των  λαών». Το Διεθνές Συμβούλιο των «Γιατρών Χωρίς Σύνορα» διαγράφει από τις τάξεις του το ελληνικό τμήμα Οργάνωσης «για τις θέσεις που πήρε κατά τη διάρκεια της σύγκρουσης στο Κοσσυφοπέδιο» (Οι  Έλληνες ήθελαν να βοηθήσουν και τους Σέρβους, ενώ το Κεντρικό Συμβούλιο ήθελε να βοηθηθούν αποκλειστικά οι Κοσοβάροι).Αύξηση κατά 5,78% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 5.7704,26 μονάδες.
ΤΕΤΑΡΤΗ  20 ΟΚΤΩΒΡΙΟΥ  1999 ΔιεθνήΗ εθνοσυνέλευση της Ινδονησία εκλέγει ως πρόεδρο της χώρας τον 59χρονο μουσουλμάνο και σχεδόν τυφλό Αμντουραχμάν Ουαχίντ(ο Ουαχίντ συγκεντρώνει 373 ψήφους, ενώ ο αντίπαλος της Μεγκαουάτι Σουκαρνοπούτρι συγκεντρώνει  313, μετά  την εκλογή οι οπαδοί της  Σουκαρνοπούτρι  προκαλούν  βίαια  επεισόδια).Γράφεται ότι ο Αμερικανός αξιωματούχος Α. Μόουζες,  παρά τις τρείς συναντήσεις-συνομιλίες που είχε στα κατεχόμενα κυπριακά εδάφη με τον Τουρκοκύπριο ηγέτη Ρ.  Ντενκτάς, δεν κατάφερε να πείσει το συνομιλητή του να  προσέλθει σε συνομιλίες (στόχος η επίλυση του Κυπριακού – ο Μόουζες είχε και δύο συναντήσεις με τον πρόεδρο της Κύπρου Γλ. Κληρίδη). Σε δήλωση που κάνει ο Ρ. Ντενκτάς αναφέρει: «για να υπάρξει λύση στο Κυπριακό πρέπει οι Ελληνοκύπριοι να δουν τις  πραγματικότητες» (Οι Τουρκοκύπριοι δεν θα δεχθούν να κυβερνηθούν από τους Ελληνοκύπριους).
ΠΕΜΠΤΗ 21 ΟΚΤΩΒΡΙΟΥ  1999                         Αρχίζει στην Άγκυρα ο νέος γύρος (είναι ο 3ος) του ελληνοτουρκικού διαλόγου για θέματα «χαμηλής  πολιτικής» ( σε επίπεδο πρεσβευτών  και εκπροσώπων υπουργείων – οι συνομιλίες  θα συνεχιστούν και αύριο – συζητούνται θέματα που αφορούν την καταπολέμηση του οργανωμένου εγκλήματος, τη λαθρομετανάστευση, τα ναρκωτικά και θέματα που αφορούν την «τρομοκρατία» - Θα ακολουθήσουν και άλλες συνομιλίες στην Αθήνα στις 25-26 του τρέχοντος μηνός).Ο εκπρόσωπος  Τύπου της ΝΔ Α. Σπηλιωτόπουλος σε δηλώσεις του αναφερόμενος στο θέμα της «οπισθοχώρησης» που έκανε ο πρωθυπουργός Κ. Σημίτης στο «Ολυμπιακό Βιντεολόττο» λέει ότι: «Ο Κ. Σημίτης σε μια κρίσιμη αναμέτρηση έδωσε πρώτος το σύνθημα ¨ο σώζων εαυτόν σωθήτω¨»(η βουλευτής της ΝΔ Ντόρα Μπακογιάννη σε δηλώσεις της αναφέρει ότι, αν ήταν υπουργός και πάθαινε το «ρεζιλίκι» που έπαθαν χθες ορισμένοι, θα είχε την ευθιξία να παραιτηθεί). Το ηγετικό στέλεχος του ΠΑΣΟΚ Α. Πεπονής, αναφερόμενος στην απόφαση του πρωθυπουργού Κ. Σημίτη να μην ¨προχωρήσει¨ το «Ολυμπιακό Βιντεολόττο», δηλώνει: «Η απόφαση του πρωθυπουργού για απόσυρση ήταν σωστή και γενναία, η αιτιολόγησή της όμως, η εξήγηση που δόθηκε ήταν δειλή». Συνεχίζοντας λέει ότι: «Ο πρωθυπουργός θα έπρεπε  να αναγνωρίσει ότι τυχόν εφαρμογή του Βιντεολόττο θα επέτεινε τη νοσηρότητα στην κοινωνία. Αντί αυτού ο πρωθυπουργός αναζήτησε άλλη αιτιολογία που εντάσσεται στον κομματικό ανταγωνισμό».Η γ.γ. του ΚΚΕ Αλέκα Παπαρήγα χαρακτηρίζει: «¨θέατρο¨ τη διαμάχη ΝΔ-ΠΑΣΟΚ για το Βιντεολόττο». Για το ίδιο θέμα ο πρόεδρος του Συνασπισμού Ν. Κωνσταντόπουλος δηλώνει ότι: «Ο πρωθυπουργός στην υπόθεση του Βιντεολόττο έκανε άτακτη υποχώρηση».
ΠΕΜΠΤΗ 21 ΟΚΤΩΒΡΙΟΥ  1999 διεθνήΣε δηλώσεις που κάνει στα Τίρανα ο Ιταλός πρωθυπουργός Μ. Ντ’ Αλέμα λέει ότι: «Η Ιταλία θα υποστηρίξει την οικονομική  ανάπτυξη  της  Αλβανίας».Στην Ινδονησία η δημοφιλής ηγέτης της αντιπολίτευσης Μεγκαουάτι  Σουκαρνοπούτρι εκλέγεται αντιπρόεδρος της χώρας(υπερισχύει του μουσουλμάνου αντιπάλου της Χ. Χαζ με 396 έναντι 284 ψήφους. Η Σουκαρνοπούτρι είναι θυγατέρα του πρώτου προέδρου της Ινδονησίας Σουκάρνο.Στην Άγκυρα από έκρηξη βόμβας χάνει τη ζωή του ο γνωστός Τούρκος καθηγητής, δημοσιογράφος και πρώην Υπ Πολιτισμού Α. Κισλαλί – Ο Κισλαλί είχε αντιπαρατεθεί πολλές φορές με το χώρο του πολιτικού ισλάμ και με το χώρο του Εργατικού Κόμματος του Κουρδιστάν –ΡΚΚ). Με αφορμή τη δολοφονία του Α. Κισλαλί ο Τούρκος πρωθυπουργός Μπ. Ετσεβίτ δηλώνει: «Αυτοί που θέλουν να δημιουργήσουν χάος με επιθέσεις εναντίον σημαντικών διανοουμένων της χώρας, δεν θα καταφέρουν να πετύχουν ποτέ το στόχο τους».Η κατάσταση στην ρωσο-τσετσενική διένεξη είναι συγκεχυμένη. Το ρωσικό υπουργείο Άμυνας ισχυρίζεται ότι δεν έγινε βομβαρδισμός εναντίον του Γκρόζνι(πρωτεύουσα της Τσετσενίας). Οι Τσετσένοι ισχυρίζονται ότι είχαν νεκρούς από τον  βομβαρδισμό εναντίον  της πρωτεύουσας του Γκρόζνι.
ΠΑΡΑΣΚΕΥΗ  22 ΟΚΤΩΒΡΙΟΥ  1999Υπό την προεδρεία του πρωθυπουργού Κ. Σημίτη συνέρχεται η Κυβερνητική Επιτροπή (γράφεται ότι στη διάρκεια της συνεδρίασης καθορίστηκε  η  πορεία  που θα ακολουθήσει η  κυβέρνηση  στο θέμα του χαρακτηρισμού της Τουρκίας ως υποψήφια για ένταξη  στην Ε.Ε.) είναι όρος εκ των ων  ουκ  άνευ  για την διεύρυνση της Ε.Ε.». Σε άλλο σημείο της  δήλωσης αναφέρει ότι οι προϋπόθεση για την αναβάθμιση των ευρωτουρκικών σχέσεων  είναι η ύπαρξη συνθηκών ¨καλής γειτονίας¨». Ολοκληρώνεται στην Άγκυρα σε θετικό κλίμα, όπως αναγράφεται, οι ελληνοτουρκικές συνομιλίες που άρχισαν  χθες (α’ μέρος του τρίτου γύρου).Η βουλή με ψήφους 141 έναντι 93 απορρίπτει την πρόταση της αντιπολίτευσης για την σύσταση Εξεταστικής Επιτροπής με σκοπό την έρευνα της υπόθεσης της πτήσης ( προς Βουκουρέστι) του πρωθυπουργικού «Φάλκον» (είχε συνέπεια των θάνατο του αναπληρωτή υπουργού Εξωτερικών Γ. Κρανιδιώτη).Πτώση κατά 1,24% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί  στις  5.600,15 μονάδες. ΠΑΡΑΣΚΕΥΗ  22 ΟΚΤΩΒΡΙΟΥ  1999 διεθνήΣυλλαμβάνεται στο Γκστάαντ της Ελβετίας ο Μόρις Παπόν(89 ετών) που έχει καταδικασθεί από τα γαλλικά δικαστήρια σε κάθειρξη 10 ετών για «συνενοχή σε εγκλήματα κατά της ανθρωπότητας»(ήταν νομάρχης του Μπορντό στη διάρκεια της κατοχής – Β’ Παγκόσμιο Πόλεμο).Συνεχίζεται στην  Τουρκία  ο  θόρυβος  από τη δολοφονία  του  πρώην υπουργού και  διανοούμενου  Α. Κισλαλί.Γράφεται ότι δυνάμεις πιστές στον πρόεδρο της Συρίας Χ. Άσαντ, ύστερα από πολυήμερες αιματηρές συγκρούσεις, διέλυσαν τον ιδιωτικό στρατό που είχε δημιουργήσει ο αδελφός του προέδρου Χ. Άσαντ, Ρ. Άσαντ.Η κατάσταση στην ρωσο-τσετσενική διένεξη εξακολουθεί να είναι συγκεχυμένη. Οι Ρώσοι αξιωματούχοι ισχυρίζονται ότι δεν έγινε βομβαρδισμός του Γκρόζνι αλλά μια ειδική επιχείρηση των ρωσικών δυνάμεων. Οι Τσετσένοι ισχυρίζονται ότι το κέντρο του Γκρόζνι δέχθηκε επίθεση με πυραύλους, με αποτέλεσμα να χάσουν την Ζωή τους πάνω από  100 Τσετσένοι και να τραυματιστούν πολύ περισσότεροι.
ΣΑΒΒΑΤΟ  23 ΟΚΤΩΒΡΙΟΥ  1999    Ο Υπ. ΠΕΧΩΔΕ Κ. Λαλιώτης σε συνέντευξή του στην εφημερίδα «Επενδυτής», λέει μεταξύ άλλων ότι: «Η Νέα Δημοκρατία είχε ανέκαθεν αιμομικτικές σχέσεις με τα διαπλεκόμενα»(χαρακτηρίζει τον αρχηγό της ΝΔ Κ. Καραμανλή ως «αρχηγό με ημερομηνία λήξης».Σε δηλώσεις που κάνει στη Θεσσαλονίκη ο πρόεδρος του Συνασπισμού Ν. Κωνσταντόπουλος κατηγορεί την κυβέρνηση ότι ακολουθεί «συντηρητικές επιλογές που ανάγουν το ΠΑΣΟΚ σε νεοφιλελεύθερο κόμμα». Σε άλλο σημείο: «Ο Συνασπισμός είναι εναντία στην κομματική αυτοδυναμία, αλλά παράλληλα συντείνει και στην καθιέρωση ενός προοδευτικού πολιτικού σκηνικού». ΣΑΒΒΑΤΟ  23 ΟΚΤΩΒΡΙΟΥ  ΔιεθνήΤο κακουργιοδικείο του Παλέρμο αθωώνει, «ελλείψει επαρκών στοιχείων», τον επί επτά φορές πρωθυπουργό της Ιταλίας Τζ. Αντρεότι από την κατηγορία της συνεργασίας με τη σικελική μαφία. Μετά την ανακοίνωση της απόφασης ο Τζ. Αντρεότι δηλώνει: «Προσωπικά εγνώριζα ότι ήταν ανυπόστατες οι κατηγορίες, σήμερα η ατμόσφαιρα είναι καλύτερη παρά πριν ένα χρόνο»(το Σεπτέμβριο ο Αντρεότι είχε αθωωθεί από την κατηγορία της ηθικής αυτουργίας στη δολοφονία του δημοσιογράφου Μ. Πεκορέλι).Ο Υπ. Εξωτερικών  της Ινδίας Α. Πάνια απορρίπτοντας την πρόταση του Πακιστάν για διάλογο εφ’ όλης της ύλης με την Ινδία, σε συνέντευξη του που δημοσιεύεται στην εφημερίδα «Asia Age» δηλώνει: «Γιατί να συνομιλούμε; Πρέπει να δούμε με ποιον έχουμε να κάνουμε ως συνομιλητή, πως περιβλήθηκε εξουσίας. Δεν είναι πραξικόπημα κάποιου που έχει την εξουσία, την πολιτική ή την στρατιωτική. Είναι πραξικόπημα ενός αποτεθέντος. Που είναι ο νόμος;Οι ισχυρισμοί στρατιωτικών  αξιωματούχων των δυνάμεων της Τσετσενίας ότι κατέρριψαν δύο ρωσικά μαχητικά αεροπλάνα διαψεύδεται από αξιωματούχους της ρωσικής αεροπορίας.
ΚΥΡΙΑΚΗ  24 ΟΚΤΩΒΡΙΟΥ  1999Η βουλευτής του Συνασπισμού Μαρία Δαμανάκη σε δηλώσεις της στο ραδιοφωνικό σταθμό «Φλάς» λέει και τα εξής: «Ο συνασπισμός βρίσκεται σε προεκλογική  δυσκολία και είναι φυσικό να αναπτύσσονται και από τα μέλη του και από τους φίλους του αμυντικά αντανακλαστικά που λένε το εξής απλό με το οποίο εγώ συμφωνώ, ότι: Είστε λίγους μήνες πριν από τις εκλογές, επιτέλους είναι ανάγκη να εργαστείτε όλοι ώστε αυτό το κόμμα να επιβιώσει εκλογικά και να έχει ένα καλό εκλογικό αποτέλεσμα. Όταν σε   3-4 μήνες ενδεχομένως έχουμε εκλογές, πρέπει να σκεφτούμε σοβαρά αν θέλουμε ένα συνέδριο το οποίο σε όλα τα κόμματα δημιουργεί εσωστρέφεια και αντιπαράθεση». Ο πρόεδρος του Συνασπισμού Ν. Κωνσταντόπουλος επισκέπτεται το Οικουμενικό Πατριαρχείο Κωνσταντινουπόλεως. Επισκέπτεται  επίσης  σεισμοπαθείς  στη Γιαλόβα και  το Γκιολτζούκ.ΚΥΡΙΑΚΗ  24 ΟΚΤΩΒΡΙΟΥ  1999 ΔιεθνήΟ Τούρκος πρωθυπουργός Μ. Ετσεβίτ σε συνέντευξη του στο αμερικανικό περιοδικό «Νιουσγουικ», αναφερόμενος στα ελληνοτουρκικά  λέει: «Ο σεισμός στην Τουρκία είχε θετικές επιπτώσεις στο διάλογο που ήδη έχει αρχίσει μεταξύ των δύο υπουργών εξωτερικών. Δεν είναι ρεαλιστικό να περιμένει κανείς ότι θα αντιμετωπιστούν αμέσως τα βασικά θέματα – το Αιγαίο, η υφαλοκρηπίδα, τα χωρικά ύδατα. Ο διάλογος θα πρέπει να είναι σχετικός με οικονομικά και πολιτιστικά θέματα». Σε άλλο σημείο, αναφερόμενος στο Κυπριακό: «Δεν πιστεύουμε ότι υπάρχει σοβαρό πρόβλημα στην Κύπρο. Πριν από την τουρκική ενέργεια το 1974, υπήρχε συνεχής σύγκρουση στο νησί – η γενοκτονία κατά των Τούρκων, η εσωτερικές έριδες μεταξύ των Ελλήνων. Από τότε υπάρχει συνεχής ειρήνη». Σε άλλο σημείο: «Το γεγονός ότι στο νησί υπάρχουν δύο τελείως ανεξάρτητα κράτη πρέπει να αναγνωριστεί.  Μπορεί να μην υπάρξει διπλωματική αναγνώριση, αλλά θα πρέπει να αναγνωριστεί ότι υπάρχουν δύο διαφορετικές αυτόνομες κοινότητες».Στην κηδεία (23/10) του δολοφονηθέντος Τούρκου δημοσιογράφου και πρώην υπουργού Α. Κισλαλί παραβρίσκεται ολόκληρη σχεδόν η στρατιωτική ηγεσία της Τουρκίας και χιλιάδες ένστολοι αξιωματικοί (κατά την άφιξη του προέδρου Σ. Ντεμιρέλ και του πρωθυπουργού Μπ. Ετσεβίτ πολλοί από τους παρευρισκόμενους στην κηδεία φωνάζουν: «Οι δολοφόνοι βρίσκονται στο κοινοβούλιο» -  αναφέρονται στο ισλαμικό ¨Κόμμα της Αρετής¨).
ΔΕΥΤΕΡΑ 25 ΟΚΤΩΒΡΙΟΥ  1999 Ο πρωθυπουργός Κ. Σημίτης έχει συνάντηση με τον γραμματέα της Κ.Ε. του ΠΑΣΟΚ Κ. Σκανδαλίδη. Σε δηλώσεις που κάνει ο Κ. Σκανδαλίδης κατά την έξοδό του από το Μέγαρο Μαξίμου αναφερόμενος στα περί «Νέων σκανδάλων» που προτίθεται να φέρει στα φώς η ΝΔ, λέει: «Συνεχίζεται η οπερετική προσπάθεια της αξιωματικής αντιπολίτευσης να βγει στο φώς των πολιτικών πρωτοβουλιών με μια κίνηση προς το παρελθόν. Η ιστορία μόνο σαν φάρσα επαναλαμβάνεται. Δεν γίνονται ανένδοτοι χωρίς ιδέες και οράματα και με ανθρώπους που ουσιαστικά έχτισαν αυτό το κράτος. Εάν η ΝΔ πάει έτσι μέχρι  τις εκλογές, θα  μας διευκολύνει».Φθάνει  στη Θεσσαλονίκη  ο Πρόεδρος της Δημοκρατίας Κ. Στεφανόπουλος προκειμένου να παραστεί στις εκδηλώσεις για την επέτειο της απελευθέρωσης της Πόλης από τους Τούρκους και τις εκδηλώσεις για την επέτειο της 28ης Οκτωβρίου 1940. Σε δηλώσεις που κάνει αναφέρει και τα εξής: «Βρίσκω τόσο ομαλή την πολιτική ζωή της χώρας και τόσο σύμφωνη με το Σύνταγμα και τους νόμους που δεν αισθάνομαι να κάνω καμία παραίνεση προς κανένα. Τόσο η κυβέρνηση όσο και τα κόμματα της αντιπολίτευσης λειτουργούν από απόψεως συνταγματικής και πολιτικής κατά τον καλύτερο τρόπο τον οποίο έχει γνωρίσει η Ελλάδα σε αυτά τα 170 χρόνια ελεύθερης ζωής. Πρέπει να αισθανόμαστε και δικαιούμαστε να αισθανόμαστε αισιόδοξα γιατί έχουμε τις δυνατότητες να πετύχουμε την  ποθητή ευημερία, καθώς  και  την  εξασφάλιση  της  ειρήνης  στην  περιοχή  μας».Σε δηλώσεις που κάνει στην Άγκυρα ο πρόεδρος του Συνασπισμού Ν. Κωνσταντόπουλος: «Ο Συνασπισμός θέλει να μπορέσει να πορευθεί η Τουρκία προς την Ευρώπη με τα κριτήρια που ισχύουν για κάθε υποψήφια χώρα». Συνεχίζοντας λέει ότι «στο πλαίσιο της Ε.Ε. είναι αδιανόητο μια χώρα να έχει διεκδικήσεις σε βάρος άλλης, είναι αδιανόητο να μιλάμε για διχοτόμηση της Κύπρου». Ο Υπ. Εξωτερικών  Γ. Παπανδρέου δηλώνει τα κατωτέρω: «Θέλω να διαψεύσω με τον πιο κατηγορηματικά τρόπο την είδηση που μετέδωσε το τηλεοπτικό δίκτυο Τουρκίας CNN Turk, σύμφωνα με την οποία φέρομαι να ανακοίνωσα σήμερα ότι η Ελλάδα θα υποστηρίξει άνευ όρων την υποψηφιότητα της Τουρκίας στην Ε.Ε., στο Ελσίνκι. Πρόκειται για κατασκευασμένη είδηση που δημιουργεί ερωτήματα για τους στόχους και τη σκοπιμότητα που εξυπηρετεί. Η Ελληνική κυβέρνηση έχει επανειλημμένα εκφράσει με σαφήνεια τις θέσεις για το θέμα της υποψηφιότητας της Τουρκίας».Πτώση κατά 0,40% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 5.777,89 μονάδες.
ΔΕΥΤΕΡΑ  25 ΟΚΤΩΒΡΙΟΥ  1999 Διεθνή Ο Βούλγαρος πρωθυπουργός Ι. Κοστόφ έχει στη Σόφια συνάντηση με τον Αλβανό ομόλογο του Π. Μάικο. Οι δύο πρωθυπουργοί συζήτησαν διμερή και διεθνή θέματα. Σε δηλώσεις που κάνει ο Ι. Κοστόφ, λέει μεταξύ άλλων: «Η Βουλγαρία επιθυμεί το πρόβλημα του Κοσσυφοπεδίου να λυθεί χωρίς διόρθωση των συνόρων». Σε άλλο σημείο των δηλώσεων ο Βούλγαρος πρωθυπουργός αναφέρει ότι:  «Η χώρα του υποστηρίζει την ένταξη της ¨ΠΓΔΜ¨  στο ΝΑΤΟ και την Ε.Ε. Σε δηλώσεις που κάνει ο Π. Μάικο αναφέρει ότι: «Η διαίρεση της ¨ΠΓΔΜ¨ ουδέποτε συζητήθηκε στην Αλβανία» (οι δύο πρωθυπουργοί τάσσονται κατά της αλλαγής συνόρων στην περιοχή). Σύμφωνα με ανακοίνωση του υπουργείου Εσωτερικών της Τυνησίας πρόεδρος της χώρας επανεκλέγεται ο Ζ. Μπεν Αλί(συγκέντρωσε το 99,42% των ψήφων).Ο Αλβανός πρωθυπουργός Π. Μάικο ανακοινώνει την απόφαση του να παραιτηθεί από την θέση του(αιτία: «η πίεσης  από τις τελευταίες εξελίξεις στο Σοσιαλιστικό Κόμμα).Αρχίζουν στο Σβέτι Στεφάν (Άγιος Στέφανος) του Μαυροβούνιο Μεταξύ Σέρβων και Μαυροβούνιων με στόχο την διευθέτηση των διαφορών που χωρίζουν τις δύο πλευρές και που μπορεί να οδηγήσουν στην απόσχιση του Μαυροβουνίου από την Γιουγκοσλαβική Ομοσπονδία. Σε δηλώσεις του Μαυροβούνιου πρωθυπουργού Φ.  Βουγιάνοβιτς αναφέρει και τα εξής: «Διαπιστώσαμε ότι υπάρχουν διαφορετικές απόψεις, αλλά υποσχεθήκαμε να καταβάλουμε τη μεγαλύτερη δυνατή προσπάθεια να μείνουν ενωμένες οι Δημοκρατίες της Σερβίας και του Μαυροβουνίου».   Συνεχίζονται οι βομβαρδισμοί της ρώσικης αεροπορίας εναντίον  τσετσενικών στόχων. Επίσης, εντείνονται οι συγκρούσεις γύρω από το Γκρόζνι.Στην Αργεντινή, με καταμετρημένο το 97,2% των ψήφων, νέος πρόεδρος της χώρας εκλέγεται ο υποψήφιος της κεντροαριστερής αντιπολίτευσης Φ. ντε λα Ρουά(συγκεντρώνει το 48,4% των ψήφων. Ο υποψήφιος των Περονιστών Ε. Ντουάλντε  συγκεντρώνει  το 38%  των  ψήφων).Ο Τούρκος πρωθυπουργός Μπ. Ετσεβίτ έχει στην Άγκυρα συνάντηση-συνομιλία με τον Ισραηλινό ομόλογο του Ε. Μπάρακ (οι δύο άνδρες δηλώνουν, μεταξύ άλλων, ότι η συνεργασία μεταξύ των χωρών τους δεν στρέφεται «εναντίον τρίτης χώρας».)
ΤΡΙΤΗ  26 ΟΚΤΩΒΡΙΟΥ  1999Γράφεται ότι ο πρόεδρος της ΝΔ Κ. Καραμανλής, μιλώντας στη Θεσσαλονίκη σε στελέχη του κόμματό του, ανέφερε ότι: «Η ΝΔ θα συνεχίσει ασυμβίβαστη και με μεγαλύτερη ένταση τον αγώνα κατά της διαφθοράς και εναντίον των ¨διαπλεκόμενων συμφερόντων¨ .Σε δηλώσεις που κάνει στη Θεσσαλονίκη ο Υπ. Άμυνας Α. Τσοχατζόπουλος αναφερόμενος στο Κυπριακό: «Δεν μπορούμε να ξεχάσουμε τα αδέλφια μας στην Κύπρο. Και στέλνουμε ένα μήνυμα, ότι δεν αποδεχθούμε καμία λύση που δεν θα διασφαλίζει την επάνοδο των προσφύγων στα σπίτια τους και δεν θα αποκαταστήσει την ελευθερία και την δημοκρατία στην ενιαία ελεύθερη Κυπριακή Δημοκρατία μέλος της Ε.Ε.».Σε δηλώσεις που κάνει ο πρόεδρος του Συνασπισμού Ν. Κωνσταντόπουλος μετά την ολοκλήρωση των επαφών που είχε στην Άγκυρα (συνάντηση με τον πρόεδρο Σ. Ντεμιρέλ  - συναντήσεις με αρχηγούς πολιτικών κόμματων), λέει ότι «Τουρκία και Ελλάδα πρέπει να οικοδομήσουν το κοινό τους μέλλον στο πλαίσιο της Ε.Ε.» Σε άλλο σημείο των δηλώσεων του λέει : «Η Ελλάδα δεν θα πρέπει αν εμποδίσει την ευρωπαϊκή προοπτική της Τουρκίας . Η Τουρκία πρέπει να προσαρμοστεί στις αρχές και τους κανόνες που διέπουν την Ε.Ε.» (Ο Σ. Ντεμιρέλ δηλώνει ότι «η επίλυση των μεταξύ μας διαφορών είναι  δυνατή». Ολοκληρώνεται στην Αθήνα ο τρίτος γύρος του ελληνοτουρκικού διαλόγου. Όπως γράφεται οι δύο πλευρές αντάλλαξαν σχέδια συμφωνιών για θέματα τουρισμού, περιβάλλοντος, πολιτιστικών και μορφωτικών σχέσεων κ.α. (αποφασίστηκε  η  σύσταση  ομάδων  εργασίας).
ΤΡΙΤΗ  26 ΟΚΤΩΒΡΙΟΥ  1999 ΔΙΕΘΝΉΟ Αλβανός  πρωθυπουργός Π. Μάικο υποβάλλει  στον  ΠτΔ  Αλβανίας Ρ. Μεϊντάνι την παραίτηση του, η οποία έγινε δεκτή.Οι ρωσικές δυνάμεις σφίγκουν  τον κλοιό  γύρω από το Γκρόζνι. Οι ρώσικές δυνάμεις ισχυρίζονται ότι έχουν μπει σε χωριά που βρίσκονται στα περίχωρα της τσετσενικής πρωτεύουσας.Ο εκπρόσωπος της Ε.Ε. σε θέματα Εξωτερικής πολιτικής και Ασφάλειας Χ. Σολάνα( πρώην γ.γ. του ΝΑΤΟ ανέλαβε τα καθήκοντα του ως επικεφαλής της Κοινής Εξωτερικής Πολιτικής και πολιτικής Άμυνας της Ε.Ε. 18/10/99) μιλώντας στο Ε. Κοινοβούλιο εκφράζει την ελπίδα ότι: «Μέχρι το τέλος του έτους θα υπάρξει μια κοινή θέση των «15» σχετικά με την Κύπρο και τη Τουρκία. Λέει ακόμα ότι:  «Η κατάσταση στα Βαλκάνια αποτελεί ¨ουσιαστικό θέμα¨ για την  εξωτερική  πολιτική  Ασφαλείας  της  Ε.Ε.»Ο Εισαγγελέας του Ανώτατου Ακυρωτικού Δικαστηρίου της Τουρκίας Β. Σαβάς σε δηλώσεις του αναφέρει, μεταξύ άλλων, ότι: «Το κοινοβούλιο με τη σημερινή του μορφή δεν πρόκειται να λάβει ούτε ένα από τα μέτρα που έχουν ανακοινωθεί για την καταπολέμηση της ισλαμικής οπισθοδρόμησης». (οι δηλώσεις Σαβάς προκαλούν αντιδράσεις).
ΤΕΤΑΡΤΗ 27 ΟΚΤΩΒΡΙΟΥ  1999   Συνέρχονται στη Θεσσαλονίκη οι υπουργοί εξωτερικών των χωρών-μελών του ¨Οργανισμού για την Συνεργασία στον Εύξεινο Πόντο¨(ΟΣΕΠ) (οι σύνεδροι αποφεύγουν  να πάρουν απόφαση για τη διεύρυνση του αριθμού των χωρών-μελών του οργανισμού – εκλέγουν ως  νέο  γ.γ. του  Οργανισμού  τον  Γεωργιανό  Υπ. Εξωτερικών Β. Τσετσελασβίλι).Ο Υπ. Εξωτερικών Γ. Παπανδρέου έχει στη Θεσσαλονίκη, στο περιθώριο της συνόδου  των Υπ. Εξωτερικών του ¨Οργανισμού για τη Συνεργασία στον Εύξεινο Πόντο¨ (ΟΣΕΠ). Έχει επίσης  συνάντηση με τον Τούρκο Υπ. Εξωτερικών Ι. Τζεμ. Οι δύο υπουργοί Εξωτερικών Ελλάδος και Τουρκίας σε δηλώσεις τους «εκφράζουν την ικανοποίηση τους για τα μέχρι τώρα αποτελέσματα του  διεξαγόμενου ελληνοτουρκικού  διαλόγου, για τα λεγόμενα θέματα ¨χαμηλής πολιτικής¨». Πτώση κατά 2,42% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 5.390,37 μονάδες.ΤΕΤΑΡΤΗ 27 ΟΚΤΩΒΡΙΟΥ  1999 διεθνή Συνεχίζονται οι ρωσικοί βομβαρδισμοί της αεροπορίας και η δράση του πυροβολικού εναντίον τσετσενικών στόχων. Οι Ρώσοι ισχυρίζονται ότι βομβαρδίζουν θέσεις ισλαμιστών ανταρτών.Ο πρόεδρος της Λιθουανίας Β. Αντάμκους αποδέχεται την παραίτηση που του υπέβαλε ο πρωθυπουργός της χώρας Ρ. Πάξας.Σύμφωνα με το περιεχόμενο ψηφίσματος που υιοθετεί το Ευρωπαϊκό Κοινοβούλιο το Επιχειρησιακό Κέντρο της Υπηρεσίας για την Ανασυγκρότηση του Κοσσυφοπεδίου θα πρέπει να εδρεύει στην Πρίστινα και να διαθέτει ένα σημαντικό βαθμό αυτονομίας (ο ¨Οργανισμός για την ανασυγκρότηση των Βαλκανίων¨,  εδρεύει στη Θεσσαλονίκη).
ΠΕΜΠΤΗ  28 ΟΚΤΩΜΒΡΙΟΥ  1999Γιορτάζεται σε ολόκληρη τη χώρα η επέτειος της 28ης Οκτωβρίου του 1940. Στη μεγάλη στρατιωτική παρέλαση που πραγματοποιείται στη Θεσσαλονίκη παραβρίσκεται και ο πρόεδρος της Δημοκρατίας Κ. Στεφανόπουλος. Σε δηλώσεις που κάνει, μετά το τέλος της παρέλασης, αναφέρει και τα εξής: « Η 28Η Οκτωβρίου είναι  πάντοτε γεμάτη εθνική συγκίνηση και πατριωτικές αναμνήσεις. Και η μεν συγκινήσεις αφορούν όλους μας, όπως πιστεύω, οι αναμνήσεις είναι προνόμιο δικό μας, των παλαιότερων. Αλλά πρέπει οι νεότεροι να μάθουν όλα όσα αφορούν αυτές τις μεγάλες ημέρες και πιστεύω ότι η υποχρέωση των σχολείων, αλλά και των γονέων, να διδάξουν στα παιδιά ότι ξέρουν. Η εθνική μνήμη πρέπει να έχει συνέχεια για να παραμείνει πάντοτε ζωντανή». Ο πρόεδρος της ΝΔ για την επέτειο της 28ης Οκτωβρίου 1940: « Το μήνυμα της σημερινής  ημέρας είναι εθνική ενότητα και ομοψυχία για να μπορούμε να παίξουμε πρωταγωνιστικό ρόλο στην ευρύτερη περιοχή μας και να μπορούμε να υπερασπιστούμε τα εθνικά μας δίκαια και τα ζωτικά μας συμφέροντα» (δηλώσεις μετά το τέλος κάνει και ο Υπ. Άμυνας Α. Τσοχατζόπουλος).Ο Πρόεδρος της Δημοκρατίας Κ. Στεφανόπουλος εγκαινιάζοντας στη Γέφυρα Θεσσαλονίκης, Μουσείο Βαλκανικών Αγώνων, λέει: «Δεν κάλυψε η υπόλοιπη Ελλάδα τη Μακεδονία. Η Μακεδονία κάλυψε  και καλύπτει την Ελλάδα». Λέει ακόμα ότι: «Η Μακεδονία παραμένει πάντοτε προφυλακή».
ΠΕΜΠΤΗ  28 ΟΚΤΩΒΡΙΟΥ  1999 διεθνή Σε δηλώσεις που κάνει στο τουρκικό πρακτορείο ειδήσεων «Ανατολή» ο Τούρκος Υπουργός Εξωτερικών Ι. Τζεμ , αναφερόμενος στα ελληνοτουρκικά,  λέει ότι: «Η  Τουρκία θα εξακολουθεί να συμβάλλει στο θετικό κλίμα που ήδη υπάρχει μεταξύ της Τουρκίας και της Ελλάδας».  Σε άλλο σημείο των δηλώσεών του αναφέρει ότι:  «Όταν ξεκινήσει μια θετική περίοδο με μια χώρα με τη οποία είχαμε επί χρόνια πολύ αντίθετες προσεγγίσεις, τότε πρέπει να είμαστε επιφυλακτικοί».Ο Αλβανός πρόεδρος Ρ. Μεϊντάνι δίνει στο Ι. Μέτα την εντολή σχηματισμού νέα κυβέρνησης (ο Ι. Μέτα προτάθηκε από το Σοσιαλιστικό Κόμμα και από τα άλλα κόμματα που συμμετέχουν στον κυβερνητικό συνασπισμό – ο Μέτα είναι  30 χρονών και ήταν  πρόεδρος  του  Σοσιαλιστικού  Κόμματος).Το γερμανικό Υπ. Άμυνας με ανακοίνωση του: «Επιβεβαιώνει  τη συνεργασία Γερμανίας-Τουρκίας, ¨όχι για την κατασκευή χημικών¨ αλλά εργαστηρίου ανίχνευσης τους».  Σύμφωνα  με  την  ανακοίνωση: «Το  εργαστήριο αυτό δίνει τη δυνατότητα στην Τουρκία να αμυνθεί σε περίπτωση χρήσης χημικών όπλων και να προστατεύσει τους στρατιώτες και  τους  πολίτες  της».   Ο Γερμανός Υπ. Εξωτερικών Γ. Φίσερ, μιλώντας στο κοινοβούλιο της χώρας του αναφερόμενος στο θέμα των σχέσεων Τουρκίας-Ε.Ε. λέει: «Ο σεβασμός των ανθρωπίνων δικαιωμάτων από την Τουρκία είναι απαραίτητη προϋπόθεση για τη προσέγγισή της με την Ε.Ε. Η Τουρκία πρέπει να τηρήσει τα κριτήρια της Κοπεγχάγης, δηλαδή πολιτική σταθερότητα, οικονομική  σταθερότητα,  οικονομική  ανάπτυξη, σεβασμός των μειονοτήτων».  Ο Γιουγκοσλάβος Υφυπουργός Εξωτερικών Ν. Βούγιοβιτς σε δηλώσεις του αναφέρει ότι: «Οι Δυτικές δυνάμεις, μετά τους ΝΑΤΟϊκούς βομβαρδισμούς, προσπαθούν να βλάψουν τη Γιουγκοσλαβία χρησιμοποιώντας όλα τα μέσα, μεταξύ  των οποίων την εισαγωγή ¨ πλαστού χρήματος¨».
ΠΑΡΑΣΚΕΥΗ  29 ΟΚΤΩΒΡΙΟΥ  1999                Ο Πρόεδρος της Δημοκρατίας Κ. Στεφανόπουλος σε δηλώσεις που κάνει (28/10) κατά τη διάρκεια της τελετής ανακήρυξης του ως επίτιμου δημότη του Δήμου Μακεδνών (Καστοριά) αναφέρει, μεταξύ άλλων ότι: «Διανύουμε την  πλέον  πολιτισμένη  και  δημοκρατική  περίοδο  και  ότι  η  Ελλάδα  αποτελεί  ¨υπόδειγμα¨  για  τα  Βαλκάνια».Ο Υπ. Εξωτερικών Γ. Παπανδρέου έχει στο Βερολίνο συνάντηση με τον Γερμανό Υπ. Εξωτερικών(ομόλογό του) Γ. Φίσερ. Μεταξύ των θεμάτων που συζητούν οι δύο υπουργοί είναι το θέμα της αναγνώρισης της Τουρκίας ως υποψήφιας για ένταξη στην Ε.Ε.  χώρας. Σε δηλώσεις που κάνει ο Γερμανός υπουργός αναφέρει και τα εξής: «Η συζήτηση για υποψηφιότητα της Τουρκίας στην Ε.Ε. έχει οδηγήσει στη βελτίωση των σχέσεων Ελλάδας και Τουρκίας. Η βελτίωση θα βοηθήσει και το θέμα της Κύπρου». «Έχω κάνει ξεκάθαρό στην Τουρκία ότι το να γίνει μέλος της Ε.Ε. σημαίνει και αλληλεγγύη προς τα υπόλοιπα μέλη.  Όταν μια χώρα μέλος της Ε.Ε. έχει κάποιο πρόβλημα, αυτό το πρόβλημα είναι κοινό για όλα τα μέλη». Αύξηση κατά 0,96% σημειώνει ο γενικός δείκτης τιμών των μετοχών  στο χρηματιστήριο Αθηνών, με αποτέλεσμα να διαμορφωθεί στις 5.442,14 μονάδες.ΠΑΡΑΣΚΕΥΗ  29 ΟΚΤΩΒΡΙΟΥ  1999 ΔιεθνήΟ Χ. Σολάνα, Εκπρόσωπος της  Ε.Ε. για θέματα Άμυνας και Εξωτερικής Πολιτικής και ο Κρ. Πάτεν, αρμόδιος για τις Εξωτερικές Υποθέσεις  Επίτροπος  της  Ε.Ε., επισκέπτονται την Πρίστινα. Σε δηλώσεις που κάνει ο Κρ. Πάτεν  αναφέρεται ότι:  «Η Ε.Ε. για το 2000 έχει προγραμματίσει να διαθέσει στο Κοσσυφοπέδιο ποσό 500 εκατομμυρίων δολαρίων (μακροπρόθεσμη βοήθεια ανοικοδόμησης)».Σε δηλώσεις που κάνει στη γαλλική εφημερίδα «Λε Φιγκαρό» ο εκπρόσωπος του ΟΗΕ στα Βαλκάνια Κ. Μπιλντ, αναφερόμενος στον πρόεδρο της Γιουγκοσλαβίας Σλ. Μιλόσεβιτς, λέει: «Πρέπει να συνεχίσουμε να απομονώνουμε τους εγκληματίες πολέμου (υπονοεί Μιλόσεβιτς),  αλλά πρέπει να κάνουμε και χειρονομίες προς τη σερβική κοινωνία  για  να  της  δείξουμε  ότι  είμαστε  έτοιμοι  να  την  βοηθήσουμε». Γράφεται ότι Ισραηλινοί και Παλαιστίνιοι διαπραγματευτές κατέληξαν σε συμφωνία για την έναρξη διαπραγματεύσεων σχετικά με το τελικό καθεστώς των κατεχομένων εδαφών (οι διαπραγματεύσεις θα αρχίσουν 7 Νοέμβριου).
ΣΑΒΒΑΤΟ  30 ΟΚΤΩΒΡΙΟΥ  1999Ο πρωθυπουργός Κ. Σημίτης μιλώντας στη Μεγαλόπολη λέει και τα εξής: «Τις τελευταίες ημέρες επιχειρείται μια μετατόπιση της δημόσιας συζήτησης από τα μεγάλα προβλήματα του λαού μας και της χώρας μας, από τα πρωτεύοντα αυτά που πρέπει να μας απασχολούν όλους, στα δευτερεύοντα. Θέλουν κάποιοι να πάμε από την πολιτική στην παραπολιτική, από τα θέματα τα οποία πρέπει να συζητάμε και να προβληματιζόμαστε στη σκανδαλολογία. Αυτή η πρακτική, την οποία επιδιώκει η αξιωματική αντιπολίτευση, συσκοτίζει τα προβλήματα του τόπου. Δηλητηριάζει την πολιτική ζωή και υποβαθμίζει τα επιτεύγματα του τόπου και του ελληνικού λαού».Ολοκληρώνονται στο Βερολίνο οι συνομιλίες του Υπ .Εξωτερικών Γ. Παπανδρέου με τον Γερμανό ομόλογό του Γ. Φίσερ. Σε δηλώσεις που κάνει ο ΓΑΠ λέει: «Για το θέμα των ευρωτουρκικών σχέσεων αλλά και της ενταξιακής πορείας της Κύπρου συμφωνήσαμε να δουλέψουμε στενά τα δύο υπουργεία μέχρι  το Ελσίνκι  για να διαμορφώσουμε, όσο γίνεται, μια κοινή προσέγγιση ώστε στο Ελσίνκι  να υπάρξει ένα αποτέλεσμα κοινώς αποδεκτό».  Ο πρόεδρος της ΝΔ Κ. Καραμανλής, μιλώντας στη Χίο, λέει μεταξύ των άλλων: «Πιστεύουμε στο ήπιο κλίμα, πιστεύουμε στο διάλογο μεταξύ των πολιτικών κομμάτων, αλλά με τη διαφθορά έχουμε μετωπική σύγκρουση. Θα φθάσουμε στα άκρα, και  θέλω να πιστεύω ότι υπάρχουν  καθαρές φωνές και μέσα στον κυβερνητικό χώρο. Να σταθούν δίπλα μας σε αυτόν τον αγώνα.  Αφού  δεν τον κάνουν μόνοι τους, θα τον κάνουμε εμείς, αλλά θέλουμε όλους τους καθαρούς Έλληνες δίπλα μας» (κατηγορεί την κυβέρνηση για «ακατάσχετη παροχολογία»).
ΣΑΒΒΑΤΟ  30 ΟΚΤΩΒΡΙΟΥ  1999 ΔιεθνήΟ Αλβανός εντολοδόχος πρωθυπουργός Ι. Μέτα ανακοινώνει τη σύνθεση της κυβέρνησης του (την ενέκρινε ο πρόεδρος  Ρ. Μεϊντάνι  - η νέα κυβέρνηση πρέπει να πάρε ψήφο εμπιστοσύνης από την βουλή). Διεξάγονται αύριο στην ¨ΠΓΔΜ¨ προεδρικές εκλογές. Περίπου  1.610.000 ψηφοφόροι καλούνται να εκλέξουν τον διάδοχό του σημερινού προέδρου Κ. Γλιγκόροφ(6 είναι οι υποψήφιοι).Οι ρωσικοί βομβαρδισμοί συνεχίζονται. Τσετσένοι αξιωματούχοι ισχυρίζονται ότι οι ρώσικες δυνάμεις βομβάρδισαν φάλαγγα αμάχων. Αντίθετα, οι Ρώσοι αξιωματούχοι ισχυρίζονται ότι η αυτοκινητοπομπή που βομβαρδίστηκε από τα ρωσικά στρατεύματα,  ήταν στρατιωτική.
ΚΥΡΙΑΚΗ 31 ΟΚΤΩΒΡΙΟΥ  1999                  Ο πρόεδρος της ΝΔ Κ. Καραμανλής μιλώντας κατά τη διάρκεια της περιοδείας  του στη Χίο και τις Οινούσες, επαναλαμβάνει ότι το κόμμα του θα κλιμακώσει τον αγώνα του εναντίον της διαφθοράς».  Λέει ακόμα ότι πήγε στράφι το Β’ Κοινοτικό Πλαίσιο Στήριξης (ΚΠΣ) και πολύ φοβάμαι ότι, ενώ βρισκόμαστε στο κατώφλι του Γ’ ΚΠΣ, με αυτόν τον τρόπο που διαχειρίζεται η κυβέρνηση το δημόσιο χρήμα είναι μια χαμένη ευκαιρία από πριν» (λέει επίσης ότι η κυβέρνηση δεν βρίσκεται στην υπηρεσία των πολιτών, αλλά των μεγάλων συμφερόντων).  Τέλος, αναφερόμενος στις καταγγελίες του πρωθυπουργού Σημίτη ότι η ΝΔ υπονομεύει την πορεία της χώρας προς την ΟΝΕ λέει: «Με λύπη μου άκουσα τον πρωθυπουργό να λέει ότι η ΝΔ υπονομεύει την πορεία προς την Ευρώπη. Η ΝΔ κατ’ εξοχήν  παράταξη του ευρωπαϊκού προσανατολισμού , παράταξη που δίνει μάχη για την ευρωπαϊκή αντίληψη, που και σήμερα στηρίζει και εγγυάται την ευρωπαϊκή προοπτική και το μέλλον της  χώρας».Ο Υπ. Αμύνης Α. Τσοχατζόπουλος, αναφερόμενος στο ενδεχόμενο να τύχει η Τουρκία «ειδικής μεταχείρισης» από την Ε.Ε. δηλώνει: «Η Ελλάδα παίρνει μια θετική στάση υπέρ της Τουρκίας στο Ελσίνκι, ζητά να εφαρμοστούν οι δεσμεύσεις και οι όροι λειτουργίας της Ε.Ε. Ο δρόμος για την Τουρκία θα ανοίξει με τους ίδιους ακριβώς όρους και με την ίδια ακριβώς μεταχείριση, όπως και με όλα τα άλλα κράτη. Δεν δεχόμαστε ειδική μεταχείριση για την Τουρκία».   Ο Κυβερνητικός Εκπρόσωπος Δ. Ρέππας σε συνέντευξή του στην εφημερίδα «Κυριακάτική Ελευθεροτυπία» αναφέρει ότι η ΝΔ στην υπόθεση του «Ολυμπιακού Βιντεολόττο» υιοθέτησε τα επιχειρήματα τριών εταιριών και ηλεκτρονικών παιχνιδιών («HAYAT REGENCY, DANCO ENERGY, I.B.C. M.»).Ο πρώην πρόεδρος της ΝΔ Μ. Έβερτ δηλώνει τα ακόλουθα: «Ο κ. Σημίτης στην περιοδεία του στην Αρκαδία ανέφερε ότι στελέχη της ΝΔ υπονομεύουν την πορεία της χώρας προς την ΟΝΕ, δίδοντας στην Ε.Ε. ψευδή στοιχεία για την πορεία της ελληνικής οικονομίας. Εάν ο κ. Σημίτης έχει στοιχεία, οφείλει να δώσει αμέσως στην δημοσιότητα, αναφερόμενος ονομαστικά ποια στελέχη, που και πότε επεδίωξαν να συκοφαντήσουν τη χώρα διεθνώς. Εάν δεν τα ονοματίσει, τότε θα δώσει κάθε δικαίωμα στον οποιοδήποτε να τον χαρακτηρίζει συκοφάντη».
ΚΥΡΙΑΚΗ 31 ΟΚΤΩΒΡΙΟΥ  1999 διεθνήΔιεξάγονται προεδρικές εκλογές  στην «ΠΓΔΜ», περίπου 1.610.000 ψηφοφόροι καλούνται να εκλέξουν τον διάδοχο του Κ. Γκλιγκόροφ (6  είναι οι υποψήφιοι).  Τα πρώτα αποτελέσματα  αναμένεται να ανακοινωθούν την επόμενη μέρα.Σε ανακοίνωση της γιουγκοσλαβικής κυβέρνησης αναφέρεται ότι από την ημέρα που οι δυνάμεις του ΝΑΤΟ ανέλαβαν τον έλεγχο του Κοσσυφοπεδίου, 267 άτομα μη αλβανικής καταγωγής έχασαν τη ζωή τους στην περιοχή αυτή.Ρωσικές πηγές αναφέρουν ότι οι ρωσικές δυνάμεις συνεχίζουν την πολιορκία του Γκρόζνι και ο αποκλεισμός της πρωτεύουσας της Τσετσενίας είναι ολοκληρωτικός.
ΔΕΥΤΕΡΑ 1 ΝΟΕΜΒΡΙΟΥ  1999Ο Υπ. Δικαιοσύνης Ε. Γιαννόπουλος με έγγραφό του ζητά από τον εισαγγελέα του Αρείου Πάγου την διεξαγωγή έρευνας για τις καταγγελίες(δημοσίευμα εφημερίδας «Απογευματινή»), συνέντευξη του βουλευτή της ΝΔ Δ. Κωστόπουλου ότι: «Για να πάρει κανείς δημόσιο έργο πρέπει να πληρώσει μίζα (στο υπουργείο ΥΠΕΧΩΔΕ)».Υπό την προεδρία του προέδρου  της  ΝΔ πραγματοποιείται σύσκεψη των τομεαρχών του κόμματος (μεταξύ των θεμάτων συζητούνται κατά τη διάρκεια της σύσκεψης είναι το «Ξυστό» - και οι παράνομες προσλήψεις στο δημόσιο .  Για το «Πρώτο» ο εκπρόσωπος Τύπου Α. Σπηλιωτόπουλος δηλώνει ότι: «Είναι καταφανής η μη τήρηση της  σχετικής  σύμβασης,  όπως  καταφανής  είναι  και  η  παράνομη ανανέωσή  της.Ο Κυβερνητικός Εκπρόσωπος Δ. Ρέππας αναφερόμενος στην επικείμενη σύνοδο των ηγετών των χωρών- μελών της Ε.Ε. στο Ελσίνκι και στο θέμα της αναγνώρισης της Τουρκία ως υποψήφια για ένταξη στην Ε.Ε. χώρας, αναφέρει. «Η ελληνική κυβέρνηση και στην Σύνοδο Κορυφής στο Ελσίνκι θα διατυπώσει τη θέση της με γνώμονα το εθνικό συμφέρον.  Δεν υπάρχει οποιοδήποτε πρόβλημα. Δεν πρόκειται να είναι οι στιγμές τόσο άσχημες για την ελληνική κυβέρνηση, για έναν πολύ απλό  λόγο: Η ελληνική κυβέρνηση έχει ξεκάθαρη, έχει σαφέστατη πολιτική για το συγκεκριμένο ζήτημα.  Είναι θέμα άλλων να αποσαφηνίσουν πλήρως την πολιτική τους, ώστε να προκύψει, και επιθυμούμε να προκύψει, συμφωνία για το θέμα της απόκτησης από την Τουρκία της ιδιότητας της υποψήφιας προς ένταξη στην Ε.Ε. χώρας.  Εμείς έχουμε ξεκαθαρίσει την πολιτική μας, ή οποία θα εκφραστεί εκείνη την ώρα συμπυκνωμένη με ένα ¨Ναι¨ ή ένα ¨Όχι¨. Μπορεί να συμβεί το ένα, μπορεί να συμβεί το άλλο». Ο Κυβερνητικός  Εκπρόσωπος  Δ. Ρέππας, αναφερόμενος στις καταγγελίες της ΝΔ ότι  η κυβέρνηση ότι σχετικά με τα οικονομικά δεδομένα κάνει «δημιουργική λογιστική», δηλώνει : «Μας κατηγορούν ότι παραποιούμε τα στοιχεία, έχουν πει ότι ¨μακιγιάρουμε¨ τα οικονομικά μεγέθη, ενώ γνωρίζουν πολύ καλά ότι οι ελεγκτικοί φορείς της Ε.Ε. έχουν κατ’ επανάληψη ελέγξει  την  πορεία  των οικονομικών μεγεθών της χώρας και μας έχουν αποφανθεί θετικά».Ο Οικουμενικός Πατριάρχης Βαρθολομαίος έχει στο Φανάρι συνάντηση-συνομιλία με τον Αμερικάνο πρεσβευτή Στην  Άγκυρα Μ. Πάρις,Ο βουλευτής του ΠΑΣΟΚ Ε. Βλασσόπουλος  σε  επιστολή  του προς τον πρόεδρο της βουλής Α. Κακλαμάνη αναφέρει μεταξύ άλλων ότι: «Είναι λυπηρό ότι το πνεύμα και το γράμμα των πορισμάτων (σ.σ. του συμποσίου που πραγματοποιήθηκε στις Βρυξέλλες  για τον καθορισμό και της μορφής, του περιεχομένου και του στόχου του προς δημιουργία Μουσείου της Ευρώπης) απουσιάζει το ενδιαφέρον για την ένταξη των στοιχείων του αρχαιοελληνικού και βυζαντινού πολιτισμού στην ύλη του εν λόγω μουσείου. Εκείνο όμως που αποτελεί πρόκληση είναι ότι στην πραγματικότητα δεν απουσιάζει αναφορά στον ελληνικό πολιτισμό. Αντίθετα, ρητά αποκλείονται τα στοιχεία του ως Αταίριαστα με την ιδέα μια Ενωμένης Ευρώπης και  περισσότερο συγγενικά με τη μεσογειακή ταυτότητα, και τίθεται ως χρονικό ορόσημο  της  ευρωπαϊκής  ιστορίας η σκέψη του Καρλομάγνου».Αύξηση κατά 3,46% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθείς τις 5.630,27 μονάδες.
ΔΕΥΤΕΡΑ 1 ΝΟΕΜΒΡΙΟΥ  1999 διεθνήΟ Τούρκος πρωθυπουργός  Μπ. Ετσεβίτ, μιλώντας στη τηλεόραση και αναφερόμενος στο Κυπριακό, λέει: «Η Ελλάδα έχει χάσει το δικαίωμα να είναι εγγυήτρια δύναμη στην Κύπρο, διότι το πραξικόπημα του 1974 προήλθε από  την  Ελλάδα». Στις προεδρικές εκλογές που έγιναν την Κυριακή στην Ουρουγουάη ο υποψήφιος της κεντροαριστεράς Τ. Βασκέζ συγκεντρώνει το 38,51% των ψήφων και έρχεται πρώτος, ενώ ο υποψήφιος του κυβερνώντος κόμματος του Κλοράντο Χ. Μπατλ έρχεται δεύτερος συγκεντρώνοντας το 31,32% των ψήφων(ο νικητής θα αναδειχθεί στο Β’ γύρο).Σύμφωνα με τα αποτελέσματα των βουλευτικών εκλογών που έγιναν την Κυριακή στη Γεωργία το κόμμα του προέδρου Ε. Σεβαρντνάτζε, η ¨Ένωση Πολιτών¨, πήρε το 52% των ψήφων, ενώ το ¨Κόμμα της Γεωργικής  Ένωσης για την Ανανέωση¨  του Α. Αμπατζίτζε  πήρε  το  26,5% των ψήφων.Γίνεται γνωστό ότι στην Ουκρανία ο Λ. Κούτσμα(σημερινός πρόεδρος) πήρε το 36,4% των ψήφων, ενώ ο κυριότερος αντίπαλός του Π. Σιμονένκο πήρε το 22,3% των ψήφων(ο νικητής θα αναδειχθεί στο Β’ γύρο).Οι ρωσικές δυνάμεις συνεχίζουν να βομβαρδίζουν το Γκρόζνι  και  άλλες  περιοχές  της  Τσετσενίας.
ΕΥΓΕ ΣΤΟΥΣ ΚΑΛΑΜΑΤΙΑΝΟΥΣ
Χαχαχαχα ΤΟΥ ΧΡΟΝΟΥ....χαχαχαχ γελασαμε
ΜΙΑ ΑΠΟ ΤΑ ΙΔΙΑΟΙ ΜΑΣΚΕΣ ΕΠΕΣΑΝ – Ο ΔΙΩΓΜΟΣ ΠΑΤΡΙΔΑΣ ΚΑΙ ΟΡΘΟΔΟΞΙΑΣ ΣΥΝΕΧΙΖΕΤΑΙ…https://www.triklopodia.gr/%CE%BF%CE%B9-%CE%BC%CE%B1%CF%83%CE%BA%CE%B5%CF%83-%CE%B5%CF%80%CE%B5%CF%83%CE%B1%CE%BD-%CE%BF-%CE%B4%CE%B9%CF%89%CE%B3%CE%BC%CE%BF%CF%83-%CF%80%CE%B1%CF%84%CF%81%CE%B9%CE%B4%CE%B1%CF%83-%CE%BA%CE%B1/
ΤΕΤΑΡΤΗ 13 ΟΚΤΩΒΡΙΟΥ  1999       Ο επίτιμος πρόεδρος της ΝΔ Κ. Μητσοτάκης σε συνέντευξή του στο τηλεοπτικό σταθμό «MEGA»:  «Σωστά έστειλε ο Κ. Σημίτης  μήνυμα  προς  την  τουρκική  πλευρά,  δεν  σας  κρύβω, και  εγώ  το  έστειλα   με  το δικό μου τρόπο προς την  τουρκική   πλευρά».  Σε άλλο σημείο «Στην Ελλάδα – δόξα το Θεό – έχουμε μια κατάσταση καλή για να έχουμε μια κυβέρνηση η οποία, αφού  πέρασε το ΠΑΣΟΚ από πολλές  περιπλανήσεις,  μπαίνει στην σωστή κατεύθυνση  του διαλόγου και  της προσπάθειας  ειρηνικής  επίλυσης  των διαφορών μας.  Έχουμε μια αντιπολίτευση υπεύθυνη, εν πάση περιπτώσει δεν έχουμε την ακραία αντιπολίτευση του παρελθόντος  και έχουμε και τα μικρά κόμματα τα οποία εν πολλοίς συνεισφέρουν θετικά».Σε δηλώσεις που κάνει στον τηλεοπτικό σταθμό «ΜΕΓΚΑ» ο πρώην πρωθυπουργός Μ. Γιλμάζ  λέει: «Αν αναμένετε μια χειρονομία από  την Τουρκία ζωτικής σημασίας για το Κυπριακό, φοβάμαι πως η Τουρκία δεν είναι σε θέση να κάνει  καμία  χειρονομία».Ο Υπ. Εξωτερικών Γ. Παπανδρέου σε δηλώσεις του, αναφερόμενος στο θέμα της διεύρυνσης της Ε.Ε., λέει ότι: «Όλες οι χώρες στα Βαλκάνια θεωρούμε ότι μπορούν να είναι μέλη της Ε.Ε. Συμπεριλαμβάνουμε σε αυτή την πρότασή μας και τη Γιουγκοσλαβία» (αφήνει να εννοηθεί ότι αναφέρεται στην μετά-Μιλόσεβιτς Γιουγκοσλαβία).Ο  Υπ. Εξωτερικών Γ. Παπανδρέου  έχει συνάντηση στην Αθήνα με τον Κύπριο ομόλογο του Κασουλίδη. Σε δηλώσεις που κάνει ο Κύπριος υπουργός  λέει «Υπάρχουν αυτή τη στιγμή τρεις  παράλληλοι διαπραγματευτικού δρόμοι, οι προσπάθειες  λύσης του Κυπριακού, οι ελληνοτουρικές  σχέσεις  και οι ευρωτουρκικές  σχέσεις.  Αυτοί οι τρείς ανεξάρτητοι δρόμοι δεν σχετίζονται μεταξύ τους, είναι ανεξάρτητοι. Οποιαδήποτε πρόοδος όμως στον ένα ενισχύει τους άλλους δύο». Ο Υπ. Αμύνης Α. Τσοχατζόπουλος στο πλαίσιο της επίσκεψης που πραγματοποιεί στο Ισραήλ, είχε συνάντηση με  τον Ισραηλινό πρόεδρο Ε. Βάιζμαν(προεδρικό μέγαρό, Δυτική Ιερουσαλήμ).Υπό την προεδρία του Κ. Καραμανλή συνέρχεται η Εκτελεστική Επιτροπή της ΝΔ. Σε δηλώσεις που κάνει ο εκπρόσωπος Τύπου του κόμματος Α. Σπηλιωτόπουλος λέει και τα εξής: «Σήμερα αποφασίσαμε τη μετωπική σύγκρουση με τη διαφθορά. Το μείζον πρόβλημα, που αυτή τη στιγμή υπάρχει, είναι ότι κυριαρχεί η αδιαφάνεια σε κάθε πτυχή του δημόσιου βίου. Αυτή τη νοσηρότητα η ΝΔ είναι αποφασισμένη να την πολεμήσει και στην κατεύθυνση αυτή θα επιδιώξει συνεννόηση με τα  υπόλοιπα  κόμματα  της  αντιπολίτευσης».
ΤΕΤΑΡΤΗ 13 ΟΚΤΩΒΡΙΟΥ 1999 διεθνήΟ πρόεδρος  της  Ευρωπαϊκής  Επιτροπής Ρ. Πρόντι  παρουσιάζει  στο  Ευρωπαϊκό κοινοβούλιο την έκθεση της επιτροπής  για θέματα διεύρυνσης της Ε.Ε. και αναφερόμενος στην Τουρκία λέει: «Η περίπτωση της Τουρκίας θέλει ειδική μεταχείριση» (έχει σαφώς το καθεστώς της υποψήφιας χώρας – δεν μπορεί να αρχίσουν διαπραγματεύσεις ένταξης  γιατί  δεν  πλήρη  τα  πολιτικά  κριτήρια που προβλέπει η Κοπεγχάγη). Ο Τούρκος Υπ. Εξ Ι. Τζεμ μιλώντας στην τουρκική εθνοσυνέλευση για ελληνοτουρκικά: «Η Ελλάδα και η Τουρκία έχουν δικές  τους αλήθειες και  δεν  παραιτούνται  από   αυτές». Συνεχίζοντας λέει ότι: «Δεν είναι σωστό να πιστεύεται ότι επειδή  υπάρχει  κάποια ηπιότητα, θα βελτιωθούν όλα. Η Τουρκία και  Ελλάδα αγωνίζονται  για  τα συμφέροντα τους. Η επιδεξιότητα είναι να βρεθούν τα κοινά σημεία, εάν υπάρχουν κοινά σημεία, στα συμφέροντα αυτά».  Σε άλλο σημείο της ομιλίας του λέει: «Προ ετών η ελληνική εξωτερική πολιτική θεωρούσε ότι το συμφέρον  της Ελλάδος ήταν η διαμάχη με τη Τουρκία. Η σημερινή εξωτερική πολιτική όμως θεωρεί ότι συμφέρον της Ελλάδος είναι  και να μην βρίσκεται σε διαμάχη με την Τουρκία και να μειώσει την ένταση στο Αιγαίο. Η μεταξύ τους διαφορά είναι σημαντική, όμως κατά βάση υπάρχουν υπολογισμοί που έχουν να κάνουν με τα ίδια τα συμφέροντα». «Εξηγήσαμε με σαφήνεια στους συνομιλητές μας ότι η Τουρκία δεν έχει βλέψεις επί των εδαφών κανενός». Στο Πακιστάν ο Πραξικοπηματίας στρατηγός Π. Μουσάραφ στο διάγγελμά που απευθύνει προς τον Πακιστανικό λαό, αναφέρει ότι: «Οι ένοπλες δυνάμεις παρενέβησαν προκειμένου να θέσουν τέρμα στην αβεβαιότητα και την αταξία που επικρατούσαν στην χώρα (το πραξικόπημα καταδικάζουν πολλές χώρες). Ο Λευκός Οίκος σε ανακοίνωση του αναφέρει ότι: «Επιθυμεί την αποκατάσταση πολιτικής διακυβέρνησης, συμβατή με τις δημοκρατικές αρχές και το Σύνταγμα». Ο πρώην Γενικός Γραμματέας του ΝΑΤΟ Χ. Σολάνα δηλώνει ότι: «Όταν μαθαίνεις για στρατιωτικό πραξικόπημα και ξέρεις ότι η χώρα έχει πυρηνικά, θα πρέπει να ανησυχείς».  Η πρώην πρωθυπουργός Μπεναζίρ Μπούτο δηλώνει ότι: «Η 12η Οκτωβρίου δεν θα μείνει γνωστή ως η μέρα που ¨πέθανε η δημοκρατία¨,  αλλά ως  η ημέρα που η δημοκρατία αρχίζει να ¨ξαναγεννιέται¨».
ΠΕΜΠΤΗ 14 ΟΚΤΩΒΡΙΟΥ  1999Ο Υπ. Άμυνας Α. Τσοχατζόπουλος έχει στο Τελ Αβίβ συνάντηση με τον Ισραηλινό πρωθυπουργό και Υπουργό  Άμυνας  Ε. Μπάρακ. Οι δύο άνδρες υπογράφουν νέα συμφωνία  στρατιωτικής συνεργασίας Ελλάδος- Ισραήλ.  Σε  δηλώσεις  που  κάνει  ο  Έλληνας  υπουργός αναφέρει και τα εξής: «Αποφασίσαμε να ανανεώσουμε τη συμφωνία και να τη διευρύνουμε με όλα εκείνα τα στοιχεία που συγκεκριμένα πλέον επιβάλλουν οι ανάγκες  ενδυνάμωσης της αμυντικής μας συνεργασίας»(η προηγούμενη συνεργασία είχε υπογραφεί το 1994). Έντονή είναι η αντιπαράθεση μεταξύ κυβέρνησης και αντιπολίτευσης, εντός και εκτός βουλής, για το θέμα του «Ολυμπιακού Βιντεολόττο» (τα έσοδα θα διατεθούν για την οργάνωση των Ολυμπιακών Αγώνων του 2004). Η κυβέρνηση υποστηρίζει ότι: «Το ¨Βιντεολόττο¨ είναι δέσμευση προς την ΔΟΕ από το φάκελο διεκδίκησης των Ολυμπιακών Αγώνων. Η ΝΔ ζητά τη ματαίωση του ¨Βιντεολόττο¨. Ο Στ. Μάνος ισχυρίζεται ότι ο διαγωνισμός για το ¨Βιντεολόττο¨ είναι  διάτρητος).Ο εκπρόσωπος Τύπου της ΝΔ Α. Σπηλιωτόπουλος, με αφορμή το θέμα του «Ολυμπιακού Βιντεολόττο» δηλώνει ότι: «Οι κυβερνήσεις  του ΠΑΣΟΚ ευθύνονται για τη διαφθορά που μαστίζει σήμερα το δημόσιο βίο της χώρας και είναι αυτές που εισήγαγαν και θεσμοθέτησαν διαδικασίες αδιαφάνειας». Συνεχίζοντας  λέει  ότι: «Η ΝΔ θα αγωνιστεί κατά τρόπον ανένδοτο κατά της διαφθοράς, έχει την πολιτική βούληση και έχει επεξεργαστεί τους κατάλληλους μηχανισμούς για να παρέμβει άμεσα και αποτελεσματικά».Ο επίτιμος πρόεδρος της ΝΔ Κ. Μητσοτάκης, μιλώντας στη βουλή και αναφερόμενος στο «Ολυμπιακό Βιντεολόττο», λέει: «Τι θέλει η κυβέρνηση να κάνει; Τόσο πολύ υποδουλωμένη είναι στα διαπλεκόμενα, ώστε θέλει καλά και σώνει να φτιάξει αυτό το λαχείο, το οποίο δεν είναι ολυμπιακό λαχείο, αλλά  αποτελεί  ολυμπιακή ντροπή. Η Ελλάς σήμερα είναι η Ελλάς των διαπλεκομένων».
ΠΕΜΠΤΗ 14 ΟΚΤΩΒΡΙΟΥ  1999Η Ιεραρχία της Εκκλησίας της Ελλάδος εκλέγει ως μητροπολίτη Θεσσαλιώτιδος και Φαναριοφερσάλων τον Θεόκλητο Κουμαριανό(46 ετών).Πτώση κατά 3,88% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 5.916,68 μονάδες.ΠΕΜΠΤΗ  14 ΟΚΤΩΒΡΙΟΥ 1999 διεθνήΣτο Πακιστάν οι πραξικοπηματίες κλείνουν το κτήριο της βουλής και δηλώνουν ότι δεν προτίθενται να επιβάλλουν στρατιωτικό νόμο. ο Αμερικανός πρόεδρος Μπ. Κλίντον, «Χαρακτηρίζει τα γεγονότα στο Πακιστάν ως συμφορά για  την πακιστανική δημοκρατία».
ΠΑΡΑΣΚΕΥΗ  15 ΟΚΤΩΒΡΙΟΥ 1999   Ο γραμματέας της Κ.Ε. του ΠΑΣΟΚ Κ. Σκανδαλίδης σε δηλώσεις που κάνει στην Καρδίτσα αναφέρει και τα εξής: «Εμείς θέλουμε εκλογές στο τέλος της τετραετίας, θέλουμε εκλογές μετά την οριστική ένταξη στην ΟΝΕ. Πρέπει η χώρα από το Μάρτιο ως  τον Ιούνιο, που θα υπάρξει η τελική κρίση, να είναι ήσυχη και με πολιτική σταθερότητα διότι θα μετριέται κάθε στιγμή η οικονομία μας. Και ασφαλώς, ολοκληρώνοντας το έργο μας θα ζητήσουμε την ψήφο του λαού. Αν η αντιπολίτευση έχει πάρει απόφαση, γιατί από ότι καταλαβαίνω μάλλον μετέωρα βήματα κάνει μέχρι τώρα, αν έχει πάρει την οριστική απόφαση να οδηγήσει τη χώρα σε εκλογές το Μάρτιο, ας αναλάβει το τίμημα και το κόστος αυτών των εκλογών. Σε αυτή την περίπτωση, και στις 26 Μαρτίου το ΠΑΣΟΚ θα κερδίσει τις εκλογές».Ο πρόεδρος της ΝΔ Κ. Καραμανλής έχει  συνάντηση  με  τον  πρόεδρο  της  βουλής  Απ. Κακλαμάνη. Σε δηλώσεις που κάνει ο Κ. Καραμανλής, μετά το τέλος της συνάντησης, λέει: «Επισκέφθηκα τον πρόεδρο της βουλής για να τον ενημερώσω για το μέγα σκάνδαλο της υπόθεσης των ¨κουλοχέρηδων¨. Το θεώρησα υποχρέωσή μου να τον ενημερώσω και λόγω της θεσμικής μου ιδιότητος και διότι έχει πολλές φορές αντιταχθεί στα φαινόμενα αδιαφάνειας. Θέλω για μια ακόμη φορά να πω ότι αυτή η υπόθεση είναι ντροπή και αίσχος. Να γεμίσει δηλαδή η Ελλάδα, κάθε γειτονιά και κάθε χωριό με ¨κουλοχέρηδες¨ και μάλιστα με μια διάτρητη σύμβαση. Και θέλω ακόμα να πω ότι παράταση σιωπής της κυβέρνησης σε αυτό το θέμα ισοδυναμεί με ενοχή, εάν δεν το πάρουν πίσω, τότε θα έχει αποδειχθεί ότι είναι κυβέρνηση του τζόγου. Και θέλω να πω προς όλους τους Έλληνες και τις Ελληνίδες ότι εμείς αυτό δεν θα το αφήσουμε να περάσει»(ο λόγος για το «Ολυμπιακό Βιντεολόττο»).Πτώση κατά 2,17% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 5.788,49 μονάδες.
ΠΑΡΑΣΚΕΥΗ  15 ΟΚΤΩΒΡΙΟΥ  1999 ΔιεθνήΤο Νόμπελ Ειρήνης απονέμεται στο μη Κυβερνητική Οργάνωση «Γιατροί χωρίς Σύνορα». Ο αξιωματούχος των «Γιατρών  χωρίς  σύνορα» Φιλίπ Μπιμπερσόν, δηλώνει: «Λιγότερη τιμή και περισσότερο βάρος ευθύνης είναι το Νόμπελ Ειρήνης».Πραγματοποιείται στο Τάμπελε της Φιλανδίας έκτακτη σύνοδος των ηγετών των χωρών-μελών της Ε.Ε. Συζητούνται θέματα που αφορούν  τη  λαθρομετανάστευση και θέματα που αφορούν την παροχή ασύλου. Οι Ευρωπαίοι ηγέτες αποφάσισαν επίσης την σύνταξη μιας  Χάρτας με τα θεμελιώδη Δικαιώματα του Ευρωπαίου Πολίτη (οι σύνεδροι  κατά τη διάρκεια του δείπνου που παρατίθεται συζητούν και  το θέμα της «ενταξιμότητας»  της Τουρκίας στην Ε.Ε.).Στο Πακιστάν ο πραξικοπηματία Μουσάραφ αναστέλλει την ισχύς του Συντάγματος, διαλύει το κοινοβούλιο και κηρύσσει τη χώρα σε κατάσταση εκτάκτου ανάγκης. Ο ίδιος αυτοδιορίζεται ανώτατος ηγέτης της χώρας.Ο εκπρόσωπος του Λευκού Οίκου Μ. Χάμερ, με αφορμή τις εξελίξεις στο Πακιστάν δηλώνει: «Ζητούμε την άμεση αποκατάσταση της πολιτικής εξουσίας και θα ζητήσουμε διευκρινήσεις για τις επιπτώσεις της σημερινής ανακοίνωσης». Με αφορμή τις ίδιες εξελίξεις ο εκπρόσωπος του Ινδικού Υπ. Εξωτερικών δηλώνει: «Ανησυχούμε  για  την  κατεύθυνση  προς  την οποία κινείται η κατάσταση. Συνεχίζουμε να παρακολουθούμε στενά στις εξελίξεις».Συνεχίζονται οι ρωσικές επιχειρήσεις στη Τσετσενία. Σε δηλώσεις που κάνει ο επικεφαλής των ρωσικών δυνάμεων στρατηγός Β. Καζάντεφ, λέει ότι: «Ολοκληρώθηκε η πρώτη φάση των επιχειρήσεων στην Τσετσενία.
ΣΑΒΒΑΤΟ  16 ΟΚΤΩΒΡΙΟΥ  1999Σε δηλώσεις που κάνει (Τάμπελε-Φιλανδία) ο πρωθυπουργός Κ. Σημίτης, αναφερόμενος στα πεπραγμένα της έκτακτης συνόδου των ηγετών των χωρών-μελών της Ε.Ε. λέει: «Θεωρούμε ότι η ευρωπαϊκή προοπτική της Τουρκίας ωφελεί την Τουρκία, την Ένωση και συμβάλει στην ειρήνη και στη συνεργασία στην περιοχή, αλλά θα πρέπει να είμαστε ξεκάθαροι ότι η υποψηφιότητα της Τουρκίας είναι μια υποψηφιότητα που έχει συγκεκριμένο περιεχόμενο, είναι γνήσια, συνεπάγεται ευθύνες, συνεπάγεται υποχρεώσεις και όχι μόνο δικαιώματα. Ότι δικαιώματα, ευθύνες, υποχρεώσεις προκύπτουν από τις συνθήκες του Άμστερνταμ και τις αποφάσεις οι οποίες  πάρθηκαν από τα Ευρωπαϊκά Συμβούλια σε συνέχεια της συνθήκης του Άμστερνταμ, αλλά και σχετίζονται γενικά με τα θέματα της  διεύρυνσης  και  από  τις  αποφάσεις  αυτές  και τις συνθήκες αυτές προκύπτουν ορισμένες αρχές  που θα  πρέπει να τηρηθούν. Ο σεβασμός του Διεθνούς Δικαίου και των Διεθνών Συνθηκών, η ειρηνική διευθέτηση των διαφορών, ο σεβασμός της εδαφικής ακεραιότητας των γειτονικών χωρών, το δικαίωμα κάθε άλλης  ευρωπαϊκής  χώρας  να αποτελεί και αυτή μέλος της Ε.Ε.» . Σε άλλο σημείο των δηλώσεών του ο πρωθυπουργός, αναφερόμενος στο θέμα της ένταξης της Κύπρου στην Ε.Ε., λέει: «Ετόνισα ότι είναι ανάγκη να συνεχισθούν , χωρίς δυσκολίες, απρόσκοπτα οι διαπραγματεύσεις που έχουν ξεκινήσει και να πραγματοποιηθεί η είσοδος, ένταξη της Κύπρου στην Ε.Ε. όταν ολοκληρωθούν οι σχετικές διαδικασίες, άσχετα από τα αν έχει λυθεί το πολιτικό πρόβλημα ή όχι».Υπό την προεδρία του προέδρου του Συνασπισμού Ν. Κωνσταντόπουλου συνέρχεται η Κεντρική Πολιτική Επιτροπή του κόμματος προκειμένου να οριστικοποιήσει το περιεχόμενο(θέσεις του κόμματος) της εισήγησης της Κ.Π.Ε.  που θα παρουσιασθεί στο συνέδριο του Συνασπισμού(έχουν υποβληθεί τρία σχέδια).Σε δηλώσεις που κάνει  στη Χαλκιδική ο πρόεδρος του ΔΗΚΚΙ Δ. Τσοβόλας, αναφερόμενος στην κυβέρνηση του ¨Νέου ΠΑΣΟΚ¨ την αποκαλεί: «Κυβέρνηση τρομαγμένων λογιστών που τα δίνουν όλα στις ΗΠΑ και την ευρωπαϊκή τρόικα». Σε δηλώσεις από τη Λάρισα ο γραμματέας της Κ.Ε. του ΠΑΣΟΚ Κ. Σκανδαλίδης  λέει:  «Δεν υπάρχει καμία απολύτως εκχώρηση κυριαρχικών δικαιωμάτων εκ μέρους της Ελλάδος»(απαντά  σε  ερώτηση σχετική με τη δήλωση που φέρεται να έκανε στις  15/10 ο ΥΠ. Εξωτερικών Γ. Παπανδρέου).Σε δηλώσεις που κάνει στο Ηράκλειο το ηγετικό στέλεχος του ΠΑΣΟΚ Θ. Πάγκαλος αναφερόμενος στα ελληνοτουρκικά, λέει:  «Ο Ετσεβίτ είναι εθνικοσοσιαλιστής, ο συνεταίρος  του είναι  οι  «Γκρίζοι  Λύκοι» και για να υπάρξουν αποτελέσματα θα πρέπει να υπάρξει δημοκρατία, που δυστυχώς δεν υπάρχει. Συμφωνώ ότι ο απλός Τούρκος είναι αδελφός  μας, όμως δεν μπορώ να πω το ίδιο και για τους στρατηγούς».
ΣΑΒΒΑΤΟ  16 ΟΚΤΩΒΡΙΟΥ  1999 ΔΙΕΘΝΗΣε δηλώσεις  που κάνει ο  Φιλανδός  πρωθυπουργός  Π. Λιπόνεν,  μετά το τέλος της συνόδου των ηγετών των χωρών-μελών της Ε.Ε. στο Τάμπελε της  Φιλανδίας, αναφερόμενος στο θέμα του χαρακτηρισμού της Τουρκία ως υποψήφια για  ένταξη  στην Ε.Ε. χώρας. Λέει ότι: «Θα θέλαμε να πάρουμε στην Σύνοδο Κορυφής του Ελσίνκι μια θετική απόφαση για την υποψηφιότητα της Τουρκίας.  Όμως  για να συμβεί αυτό θα πρέπει η Τουρκία να προχωρήσει σε συγκεκριμένα βήματα και πράξεις»(με την άποψη αυτή συντάσσονται οι περισσότεροι από τους ηγέτες των χωρών-μελών της Ε.Ε. – η Φιλανδία αυτή την περίοδο ασκεί  την προεδρία της Ε.Ε.).
ΚΥΡΙΑΚΗ  17 ΟΚΤΩΒΡΙΟΥ  1999 Με αφορμή την αξίωση της ΝΔ για παραίτηση του Υπ. Εξωτερικών Γ. Παπανδρέου (εξαιτίας των όσων φέρεται να δήλωσε σχετικά με την «εκχώρηση κυριαρχικών δικαιωμάτων» -μεταφορά αρμοδιοτήτων στην Ε.Ε.) ο Υπ. Άμυνας Α. Τσοχατζόπουλος δηλώνει: «Η κυβέρνηση έχει  δείξει το αδιαπραγμάτευτο των δικαιωμάτων της Ελλάδας αποτελεί σταθερή πολιτική εδώ και χρόνια και για κανέναν δεν μπορεί να δημιουργείται  η εντύπωση ότι υπάρχει θέμα πάνω σε αυτήν την αρχή».Σε δηλώσεις που κάνει στη Θεσσαλονίκη το ηγετικό στέλεχος της ΝΔ Μ. Λιάπης(είναι υπεύθυνος πολιτικού σχεδιασμού της ΝΔ) λέει μεταξύ άλλων: «Η ΝΔ δεν θα αφήσει την Ελλάδα και την κοινωνία να σαπίζουν, όπως κάνει σήμερα η κυβέρνηση Σημίτη». Ο Κ. Καραμανλής είναι άξιος ηγέτης και η ηγεσία της παράταξής είναι ομονοούσα, χωρίς να υπάρχουν στην Κοινοβουλευτική Ομάδα οι έριδες και οι φιλονικίες του παρελθόντος».Ο Υπ. Ανάπτυξης Ε. Βενιζέλος, μιλώντας στη Θεσσαλονίκη και αναφερόμενος στον πρόεδρο της ΝΔ Κ. Καραμανλή, λέει: «Αν θέλει ο Κ. Καραμανλής να έχει συμβολή στην κοινωνική πρόοδο, θα πρέπει να απογαλακτιστεί από την πολιτική των προκατόχων του, η οποία οδήγησε τη ΝΔ στην ήττα των προηγούμενων  εκλογών».Η Πολιτική Γραμματεία και η Κοινοβουλευτική Ομάδα του Συνασπισμού σε έκτακτη κοινή συνεδρίαση αποφασίζουν να προτείνουν στην Κεντρική Πολιτική Επιτροπή του κόμματος την αναβολή του Συνεδρίου του Συνασπισμού. Η Κ.Π.Ε. αποφασίζει την αναβολή του Συνεδρίου(θα συγκληθεί διαρκές συνέδριο προκειμένου να εγκρίνει  την  εκλογική  διακήρυξη του Συνασπισμού).Η εφημερίδα «Ελευθεροτυπία» δημοσιεύει την επιστολή που έστειλε ο  αρχιεπίσκοπος  Αθηνών  Χριστόδουλος στον  Οικουμενικό  Πατριάρχη Βαρθολομαίο (αναφέρεται στο θέμα των μητροπόλεων των λεγόμενων ¨Νέων Χωρών¨).
ΚΥΡΙΑΚΗ  17 ΟΚΤΩΒΡΙΟΥ  1999 ΔιεθνήΟ νέος ηγέτης του Πακιστάν Π. Μουσάραφ ε διάγγελμα του αναφέρει ότι η  πακιστανικές στρατιωτικές δυνάμεις θα αποσυρθούν από τα σύνορα με την Ινδία. Λέει ακόμα: «Ο στρατός δεν θα παραμείνει στην εξουσία περισσότερο από όσο χρειάζεται. Δεν θα επιτρέψω στο λαό να γυρίσει πίσω σε μια εποχή ανεπαρκούς δημοκρατίας, αλλά θα τον οδηγήσω σε μια γνήσια δημοκρατία. Υπόσχομαι ότι θα το κάνω με τη βοήθεια του Θεού. Δεν πρόκειται για δικτατορία, αυτό  που  έγινε είναι  ένας  άλλος  δρόμος  για  τη δημοκρατία».{Γράφεται ότι ο Αμερικανός πρόεδρος Μπ. Κλίντον και ο Νορβηγός πρωθυπουργός Κ.Μ. Μπόντέβικ κατά τη διάρκεια της συνάντησης  που είχαν στο Λευκό Οίκο αποφάσισαν νε συνεργαστούν με στόχο την ενίσχυση της ΕΥΡΩΠΑΪΚΗΣ ΑΣΦΑΛΕΙΑΣ . Εξέφρασε επίσης την επιθυμία τους για τροποποίηση της συνθήκης για τα συμβατικά όπλα (προκειμένου να περιορισθεί η διάδοση ελαφρών όπλων σε περιοχές συγκρούσεων)}.Συνέρχεται στο Παρίσι το προεδρείο της «Σοσιαλιστική Διεθνούς» (κύριος σκοπός της συνόδου είναι η προετοιμασία του 21ου συνεδρίου της  Σοσιαλιστικής Διεθνούς που θα πραγματοποιηθεί στο Παρίσι από τις 8-10 Νοεμβρίου). Κατά την  διάρκεια της  συνεδρίασης εκλέγεται  ο  Πορτογάλος  Α.  Γκουτιέρες  ως  πρόεδρος  της  «Σοσιαλιστικής Διεθνούς».
ΔΕΥΤΕΡΑ  18 ΟΚΤΩΒΡΙΟΥ  1999Ο Τούρκος μεγαλοεπιχειρηματίας  Ρ. Κοτς, σε δηλώσεις του στην εφημερίδα «Μιλιέτ»,  αναφερόμενος στον Έλληνα Υπ. Εξωτερικών  Γ. Παπανδρέου: «Εμπιστεύομαι τον  κ. Γ. Παπανδρέου.  Συνεχίζοντας λέει ότι «Ο  Έλληνας  Υπουργός  πιστεύει  στη  βελτίωση  των σχέσεων μεταξύ των  δύο  χωρών».Ο πρωθυπουργός Κ. Σημίτης επισκέπτεται τον Πρόεδρο της Δημοκρατίας Κ. Στεφανόπουλο και τον ενημερώνει για τα εσωτερικά και διεθνή θέματα της χώρας. Σε δηλώσεις που κάνει ο  Κ. Σημίτη αναφέρει και τα εξής: «Οι σχέσεις μας με τις υπόλοιπες χώρες της Ε.Ε. πορεύονται πολύ καλά και  πιστεύω  ότι θα  πρέπει να προετοιμάσουμε καλά το Τακτικό Ευρωπαϊκό Συμβούλιο του Ελσίνκι, την επόμενη Σύνοδο Κορυφής, για να μπορέσουμε να βρούμε μια ικανοποιητική λύση σε όλα τα θέματα που θέτει η διεύρυνση της Ε.Ε.(περιλαμβάνεται  και  το  θέμα της «ενταξιμότητας» της  Τουρκίας.Σε συνέντευξη  που δίνει στον  τηλεοπτικό σταθμό   «Κρήτη TV»  ο πρώην Υπ. Εξ  Θ. Πάγκαλος, αναφερόμενος στο κλίμα που δημιουργήθηκε μεταξύ της Ελλάδος και της Τουρκίας εξαιτίας των σεισμών, λέει ότι: «Δεν έχει καμία σχέση τι φρονεί ο  τούρκικος  λαός δεν  υπάρχει  λαός  στην  Τουρκία  και  όποιος  το  νομίζει  είναι  αφελέστατος. Την εξωτερική πολιτική την  ασκεί  μια ομάδα 100 στρατηγών και  ναυάρχων». Σε άλλο σημείο χαρακτηρίζει τον Κωνσταντίνο Μητσοτάκη ¨μεγάλο πολιτικό¨, διέπραξε δύο λάθη: Την αποστασία του 1965, μεταπήδησε από το χώρο του Κέντρου στη Δεξιά).Ο Κυβερνητικός εκπρόσωπος Δ. Ρέππας σε δηλώσεις του, αναφερόμενος στην επίθεση που εξαπέλυσε η ΝΔ εναντίον  της κυβέρνησης για το θέμα του «Ολυμπιακού Βιντεολόττο», λέει ότι: «Η ΝΔ ανευθυνολογεί και σκανδαλολογεί. Λέει ακόμη ότι: «Η ΝΔ διέπραξε ¨γκάφα ολκής¨ και την κάλεσε να καταφύγει στη δικαιοσύνη αν διαθέτει στοιχεία για παρανομίες».Ο Υπ. Εξωτερικών Γ. Παπανδρέου έχει στο Λονδίνο συνάντηση-συνομιλία με τον Βρετανό ομόλογο του Ρ. Κουκ (στόχος του ΓΑΠ είναι να τονίσει στους εταίρους μας στην Ε.Ε. ότι η τυχόν συναίνεση της Ελλάδος στην αναγνώριση της Τουρκίας ως υποψήφιας  θα συνοδεύεται από δεσμεύσεις για την ενταξιακή πορεία της Κύπρου. Ο Βρετανός Υπουργός τάσσεται με την άποψη ότι η λύση του πολιτικού προβλήματος της Κύπρου δεν αποτελεί προϋπόθεση για την ένταξη της στην Ε.Ε).   Πτώση κατά 6,21% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 5.429,25 μονάδες.
ΔΕΥΤΕΡΑ  18 ΟΚΤΩΒΡΙΟΥ  1999 ΔιεθνήΑρχίζει η μονομερή αποχώρησης πακιστανικών δυνάμεων από την περιοχή των συνόρων με την Ινδία. Ο αρχηγός του Ινδικού στρατού Β. Πρ. Μαλίκ αναφερόμενος στο γεγονός δηλώνει ότι: «Η μονομερής στρατιωτική αποκλιμάκωση δεν σημαίνει τίποτα το ιδιαίτερο».ο Αμερικανός πρέσβης στο Πακιστάν Γ. Μίλαμ δηλώνει: «Είμαι πεπεισμένος ότι ο στρατηγός Μουσάραφ είναι μετριοπαθής άνδρας  που ενεργεί με βάση πατριωτικά κίνητρα και προκλήθηκε να κάνει αυτό που κάνει». Σε δηλώσεις που κάνει ο εκπρόσωπος του αμερικανικού Υπ. Εξ Τζ. Ρούμπιν, αναφερόμενος στον Π. Μουσάραφ λέει: «Είμαστε απογοητευμένοι γιατί δεν έδωσε ένα χρονοδιάγραμμα για μια ταχεία αποκατάσταση μιας συνταγματικής, πολιτικής και  δημοκρατικής  κυβέρνησης,  τον  καλούμε  να το  κάνει  τώρα».Η ρωσική αεροπορία και το ρωσικό πυροβολικό συνεχίζουν να βομβαρδίζουν στόχους στα περίχωρα του Γκρόζνι(πρωτεύουσα της Τσετσενίας).Ο Χ. Σολάνα (πρώην  γ.γ. του ΝΑΤΟ)αναλαμβάνει τα καθήκοντα του επικεφαλής της Κοινής Εξωτερικής Πολιτικής και Πολιτικής Άμυνας  της Ε.Ε.
ΤΡΙΤΗ  19 ΟΚΤΩΒΡΙΟΥ  1999                                   Με αφορμή τις έντονες επικρίσεις που διατυπώνει κατά καιρούς ο πρώην υπουργός Εξωτερικών Θ. Πάγκαλος(ΠΑΣΟΚ)  εναντίον του διαδόχου του Υπ. Εξωτερικών Γιώργου Παπανδρέου, ο Κυβερνητικός Εκπρόσωπος τύπου Δ. Ρέππας δηλώνει, μεταξύ άλλων:  «Ο Γιώργος Παπανδρέου  ασκεί πολιτική με βάσει τις αποφάσεις των κυβερνητικών οργάνων και την ασκεί με ιδιαίτερη επιτυχία». Συνεχίζοντας λέει ότι:  «Οι αιτιάσεις του Θ. Πάγκαλου δεν  είναι  δικαιολογημένες» («ασφαλώς  δεν  βοηθούν  την  κυβέρνηση τέτοιες  θέσεις»).Ο πρόεδρος του ΔΗΚΚΙ Δ. Τσοβόλας, αναφερόμενος στις επικρίσεις που διατύπωσε εναντίον του το ηγετικό στέλεχος του ΠΑΣΟΚ Θ. Πάγκαλος δηλώνει: «Δεν θα κατεβάσω την ποιότητα της συζήτησης σε παγκαλικό επίπεδο. Τον παραδίδω στη χλεύη αλλά και στην περιφρόνηση του λαού και περισσότερο των ΠΑΣΟΚτζήδων που έχουν μνήμη και κρίση»(ο Θ. Πάγκαλος δήλωσε ότι ο Δ. Τσοβόλας είναι ανίκανος ως πρόεδρος κόμματος και ήταν ανίκανός ως υπουργός κυβερνήσεων του ΠΑΣΟΚ).Ο Υπ. Δικαιοσύνης Ευάγγελος Γιαννόπουλος, αναφερόμενος στο θέμα του «Ολυμπιακού Βιντεολόττο», δηλώνει: «Το ¨Ολυμπιακό Βιντεολόττο λειτουργεί σε 72 χώρες στον κόσμο και έχει θεσπιστεί για τους Ολυμπιακούς Αγώνες. Όσοι μιλούν για κουλοχέρηδες είναι μασκαράδες». Λέει ακόμη: «όποιος είναι άντρας να μου κάνει μια αναφορά με συγκεκριμένα στοιχεία και  εγώ  ως  Υπουργός  Δικαιοδύνης  θα  ασκήσω ποινική  δίωξη αμέσως».Ο Κυβερνητικός  Εκπρόσωπος  Δ. Ρέππα, με αφορμή την επίθεση που εξαπέλυσε η ΝΔ εναντίον της κυβέρνησης για το θέμα του «Ολυμπιακού Βιντεολόττο», λέει ότι: «Ο ανένδοτός που κήρυξε από το γραφείο του ο κ. Καραμανλής είναι ανέκδοτος πλέον». Συνεχίζοντας λέει ότι: «Η σκανδαλολογία και η ακραία πόλωση, την οποία προωθούν, υπονομεύουν την πορεία της χώρας. Η ΝΔ είναι ένα τμήμα μια εποχής που έχει φύγει. Η ηγεσία της την έχει μετατρέψει σε ένα κόμμα φθαρμένο και προς απόσυρση από την πολιτική ζωή της χώρας». Ο εκπρόσωπος Τύπου της ΝΔ Α. Σπηλιωτόπουλος απαντώντας στις αιτιάσεις του Κυβερνητικού Εκπροσώπου δηλώνει ότι: «Θα επιβιώσουν πολιτικά οι αρχές και οι αξίες που εκφράζει η ΝΔ και όχι το φθαρμένο καθεστώς της κυβέρνησης του τζόγου».Υπό την προεδρία του Κ. Καραμανλή συνέρχεται η Κοινοβουλευτική Ομάδα της ΝΔ. Ο Κ. Καραμανλής μιλώντας στους συνέδρους επικρίνει έντονα την κυβέρνηση για το θέμα του «Ολυμπιακού Βιντεολόττο».  Λέει ότι: «51 χιλιάδες κουλοχέρηδες θα διασπαρθούν σε όλη την επικράτεια». Συνεχίζοντας λέει: «Μιλάμε για 3,5 τρισεκατομμύρια δραχμές καθαρό κέρδος στα επόμενα 14 χρόνια. Για 3,5 τρις., κυρίες και κύριοι συνάδελφοι, και λέω το νούμερο αυτό γιατί είναι βέβαιο ότι καμία και κανένας από όλους μας δεν μπορεί εύκολα να συλλάβει το μέγεθος».Ο Υφυπουργός παρά τω πρωθυπουργό Γ. Πασχαλίδης ανακοινώνει ότι αποφασίστηκε η χορήγηση και στους κληρικούς  του  πριμ  παραγωγικότητας.
ΤΡΙΤΗ  19 ΟΚΤΩΒΡΙΟΥ  1999 διεθνή Θόρυβο προκαλεί στην Τουρκία η νυχτερινή επίσκεψη (18/10) αστυνομικών αλλά και του ιδίου του εισαγγελέα του Δικαστηρίου Κρατικής Ασφάλειας Ν. Μ. Γιουσκέλ στο σπίτι  της βουλευτού του ισλαμικού ¨Κόμματος της Αρετής¨ Μέρβε Καβακσί προκειμένου να της πάρουν κατάθεση (η Καβακσί είχε εμφανισθεί στη βουλή με μαντίλα στο κεφάλι παρά την απαγόρευση – η τουρκική εθνοσυνέλευση της αφαίρεσε τη βουλευτική ιδιότητα – Η Καβακσί προσέφυγε στα δικαστήρια – το θέμα της εκκρεμεί). Με αφορμή το ανωτέρω γεγονός ο Τούρκος πρωθυπουργός Μπ. Ετσεβίτ δηλώνει: «Είναι απαράδεκτο να γίνεται προσπάθεια σύλληψης μιας κυρίας αργά το βράδυ και να πρωτοστατεί στην προσπάθεια αυτή ο εισαγγελέας». Σε δηλώσεις που κάνει για το ίδιο θέμα ο πρόεδρος της Τουρκίας Σ. Ντεμιρέλ  λέει: «η Τουρκία είναι κράτος δικαίου» και οι δικαστές πρέπει να είναι  πιο προσεκτικοί.
ΤΕΤΑΡΤΗ  20 ΟΚΤΩΒΡΙΟΥ 1999Ο πρωθυπουργός Κ. Σημίτης αποφασίζει να μην προχωρήσει η εφαρμογή του «Ολυμπιακού Βιντεολόττο». Σε δήλωσή του αναφέρει και τα εξής: «Δεν πρόκειται να αφήσουμε τη Νέα Δημοκρατία να δηλητηριάζει τη δημόσια ζωή, να συσκοτίζει τα πραγματικά προβλήματα και να υποβαθμίζει τα επιτεύγματα του τόπου εμφανίζοντας την Ελλάδα ως χώρα του τζόγου και των κουλοχέρηδων. Η χώρα δεν θα κινείται στο ρυθμό που θέλει η Νέα Δημοκρατία για τους δικούς της μικροκομματικούς λόγους, αλλά στο ρυθμό των εθνικών συμφερόντων στην πορεία προς τον 21ο αιώνα. Για το λόγο αυτό η κυβέρνηση αποφάσισε να στερήσει από τη Νέα Δημοκρατία κάθε πρόσχημα για την παραπλάνηση του ελληνικού λαού. Το ¨Ολυμπιακό Βιντεολόττο¨ δεν θα προχωρήσει. Άλλωστε ως τμήμα της Ολυμπιακής προετοιμασίας έχει νόημα μόνο όταν υπάρχει κλίμα σοβαρότητας, υπευθυνότητας και συναίνεσης. Και όχι κλίμα μικροπολιτικής δημαγωγίας. Η κυβέρνηση θα διασφαλίσει όλους τους πόρους που είναι αναγκαίοι για την Ολυμπιακή προετοιμασία και τα έργα πολιτιστικής και αθλητικής υποδομής σύμφωνα με τις δεσμεύσεις που έχει αναλάβει η χώρα διεθνώς». Με αφορμή την ανωτέρω δήλωση του πρωθυπουργού Κ. Σημίτη, ο πρόεδρος της ΝΔ Κ. Καραμανλής δηλώνει στη βουλή: «Σήμερα πετύχαμε μια μεγάλη νίκη. Είναι η πρώτη μεγάλη νίκη στον αγώνα κατά της αδιαφάνειας και της διαφθοράς». Λέει ακόμη: «Έπρεπε να βάλουμε εμείς τόσο πολύ τις φωνές για να  το πάρει  πίσω».  Ο εκπρόσωπος Τύπου της ΝΔ Α. Σπηλιωτόπουλος, με αφορμή την απόφαση του πρωθυπουργού να μην προχωρήσει η υπόθεση του «Ολυμπιακού Βιντεολόττο», δηλώνει μεταξύ άλλων ότι: «Όταν συγκρούονται οι δυνάμεις της διαφθοράς και οι δυνάμεις των ολίγων με τους πολίτες αυτής της χώρας, οι νικητές είναι οι πολίτες και κυρίως οι νέοι»(λέει ότι: «Αυτό ήταν μόνο η αρχή»).Ο Υπ. Εξωτερικών  Γ. Παπανδρέου  έχει στη Ρώμη συνάντηση-συνομιλία με τον Ιταλό ομόλογο  του Λ. Ντίνι.  Οι δύο υπουργοί συζητούν μεταξύ των άλλων και το θέμα της αναγνώρισης της Τουρκίας ως υποψήφιας για ένταξη στην Ε.Ε.  Σε ανακοίνωση του Ιταλικού υπουργείου Εξωτερικών αναφέρεται ότι η Ιταλική κυβέρνηση θεωρεί αναγκαία την κατάληξη σε μια φόρμουλα «που θα προσδέσει την Τουρκία με την Ε.Ε.». Στην ανακοίνωση αναφέρεται ότι η ιταλική κυβέρνηση θεωρεί αναγκαία και «την προσαρμογή και εναρμόνιση των κανόνων συμπεριφοράς της Τουρκίας με εκείνους της Ε.Ε.». Ο Υπ. Εξωτερικών  Γ. Παπανδρέου έχει στη Ρώμη συνάντηση με τον Ιταλό ομόλογό του Λ. Ντίνι. Οι δύο υπουργοί συζήτησαν μεταξύ άλλων και το θέμα της αναγνώρισης της Τουρκίας ως υποψήφιας για ένταξη στην Ε.Ε. Σε ανακοίνωση του ιταλικού Υπ. Εξωτερικών αναφέρει ότι η ιταλική κυβέρνηση «θεωρεί αναγκαία την κατάληξη σε μια φόρμουλα που θα προσδέσει την Τουρκία με την Ε.Ε.». Στην ίδια ανακοίνωση αναφέρει ότι η ιταλική κυβέρνηση θεωρεί αναγκαία και «την προσαρμογή και εναρμόνιση των κανόνων συμπεριφοράς της Τουρκίας με  εκείνους  της Ε.Ε.».Ο πρόεδρος  του Συνασπισμού Ν. Κωνσταντόπουλος αναφερόμενος στα ελληνοτουρκικά: «Χρέος του πολιτικού κόσμου και στις δύο χώρες είναι  να  εναρμονιστούν  οι κυβερνήσεις με τα αισθήματα των λαών τους και να εργαστούν με στόχο να καλυτερεύσει η κοινή πραγματικότητα  της γειτονίας, ώστε να ανοίξει ο δρόμος της συνεννόησης και της φιλίας, πάντα με τη ρήτρα της αμοιβαίας ασφάλειας και του αμοιβαίου σεβασμού των διεθνών κανόνων για την ειρηνική συνύπαρξη  των  λαών». Το Διεθνές Συμβούλιο των «Γιατρών Χωρίς Σύνορα» διαγράφει από τις τάξεις του το ελληνικό τμήμα Οργάνωσης «για τις θέσεις που πήρε κατά τη διάρκεια της σύγκρουσης στο Κοσσυφοπέδιο» (Οι  Έλληνες ήθελαν να βοηθήσουν και τους Σέρβους, ενώ το Κεντρικό Συμβούλιο ήθελε να βοηθηθούν αποκλειστικά οι Κοσοβάροι).Αύξηση κατά 5,78% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 5.7704,26 μονάδες.
ΤΕΤΑΡΤΗ  20 ΟΚΤΩΒΡΙΟΥ  1999 ΔιεθνήΗ εθνοσυνέλευση της Ινδονησία εκλέγει ως πρόεδρο της χώρας τον 59χρονο μουσουλμάνο και σχεδόν τυφλό Αμντουραχμάν Ουαχίντ(ο Ουαχίντ συγκεντρώνει 373 ψήφους, ενώ ο αντίπαλος της Μεγκαουάτι Σουκαρνοπούτρι συγκεντρώνει  313, μετά  την εκλογή οι οπαδοί της  Σουκαρνοπούτρι  προκαλούν  βίαια  επεισόδια).Γράφεται ότι ο Αμερικανός αξιωματούχος Α. Μόουζες,  παρά τις τρείς συναντήσεις-συνομιλίες που είχε στα κατεχόμενα κυπριακά εδάφη με τον Τουρκοκύπριο ηγέτη Ρ.  Ντενκτάς, δεν κατάφερε να πείσει το συνομιλητή του να  προσέλθει σε συνομιλίες (στόχος η επίλυση του Κυπριακού – ο Μόουζες είχε και δύο συναντήσεις με τον πρόεδρο της Κύπρου Γλ. Κληρίδη). Σε δήλωση που κάνει ο Ρ. Ντενκτάς αναφέρει: «για να υπάρξει λύση στο Κυπριακό πρέπει οι Ελληνοκύπριοι να δουν τις  πραγματικότητες» (Οι Τουρκοκύπριοι δεν θα δεχθούν να κυβερνηθούν από τους Ελληνοκύπριους).
ΠΕΜΠΤΗ 21 ΟΚΤΩΒΡΙΟΥ  1999                         Αρχίζει στην Άγκυρα ο νέος γύρος (είναι ο 3ος) του ελληνοτουρκικού διαλόγου για θέματα «χαμηλής  πολιτικής» ( σε επίπεδο πρεσβευτών  και εκπροσώπων υπουργείων – οι συνομιλίες  θα συνεχιστούν και αύριο – συζητούνται θέματα που αφορούν την καταπολέμηση του οργανωμένου εγκλήματος, τη λαθρομετανάστευση, τα ναρκωτικά και θέματα που αφορούν την «τρομοκρατία» - Θα ακολουθήσουν και άλλες συνομιλίες στην Αθήνα στις 25-26 του τρέχοντος μηνός).Ο εκπρόσωπος  Τύπου της ΝΔ Α. Σπηλιωτόπουλος σε δηλώσεις του αναφερόμενος στο θέμα της «οπισθοχώρησης» που έκανε ο πρωθυπουργός Κ. Σημίτης στο «Ολυμπιακό Βιντεολόττο» λέει ότι: «Ο Κ. Σημίτης σε μια κρίσιμη αναμέτρηση έδωσε πρώτος το σύνθημα ¨ο σώζων εαυτόν σωθήτω¨»(η βουλευτής της ΝΔ Ντόρα Μπακογιάννη σε δηλώσεις της αναφέρει ότι, αν ήταν υπουργός και πάθαινε το «ρεζιλίκι» που έπαθαν χθες ορισμένοι, θα είχε την ευθιξία να παραιτηθεί). Το ηγετικό στέλεχος του ΠΑΣΟΚ Α. Πεπονής, αναφερόμενος στην απόφαση του πρωθυπουργού Κ. Σημίτη να μην ¨προχωρήσει¨ το «Ολυμπιακό Βιντεολόττο», δηλώνει: «Η απόφαση του πρωθυπουργού για απόσυρση ήταν σωστή και γενναία, η αιτιολόγησή της όμως, η εξήγηση που δόθηκε ήταν δειλή». Συνεχίζοντας λέει ότι: «Ο πρωθυπουργός θα έπρεπε  να αναγνωρίσει ότι τυχόν εφαρμογή του Βιντεολόττο θα επέτεινε τη νοσηρότητα στην κοινωνία. Αντί αυτού ο πρωθυπουργός αναζήτησε άλλη αιτιολογία που εντάσσεται στον κομματικό ανταγωνισμό».Η γ.γ. του ΚΚΕ Αλέκα Παπαρήγα χαρακτηρίζει: «¨θέατρο¨ τη διαμάχη ΝΔ-ΠΑΣΟΚ για το Βιντεολόττο». Για το ίδιο θέμα ο πρόεδρος του Συνασπισμού Ν. Κωνσταντόπουλος δηλώνει ότι: «Ο πρωθυπουργός στην υπόθεση του Βιντεολόττο έκανε άτακτη υποχώρηση».
ΠΕΜΠΤΗ 21 ΟΚΤΩΒΡΙΟΥ  1999 διεθνήΣε δηλώσεις που κάνει στα Τίρανα ο Ιταλός πρωθυπουργός Μ. Ντ’ Αλέμα λέει ότι: «Η Ιταλία θα υποστηρίξει την οικονομική  ανάπτυξη  της  Αλβανίας».Στην Ινδονησία η δημοφιλής ηγέτης της αντιπολίτευσης Μεγκαουάτι  Σουκαρνοπούτρι εκλέγεται αντιπρόεδρος της χώρας(υπερισχύει του μουσουλμάνου αντιπάλου της Χ. Χαζ με 396 έναντι 284 ψήφους. Η Σουκαρνοπούτρι είναι θυγατέρα του πρώτου προέδρου της Ινδονησίας Σουκάρνο.Στην Άγκυρα από έκρηξη βόμβας χάνει τη ζωή του ο γνωστός Τούρκος καθηγητής, δημοσιογράφος και πρώην Υπ Πολιτισμού Α. Κισλαλί – Ο Κισλαλί είχε αντιπαρατεθεί πολλές φορές με το χώρο του πολιτικού ισλάμ και με το χώρο του Εργατικού Κόμματος του Κουρδιστάν –ΡΚΚ). Με αφορμή τη δολοφονία του Α. Κισλαλί ο Τούρκος πρωθυπουργός Μπ. Ετσεβίτ δηλώνει: «Αυτοί που θέλουν να δημιουργήσουν χάος με επιθέσεις εναντίον σημαντικών διανοουμένων της χώρας, δεν θα καταφέρουν να πετύχουν ποτέ το στόχο τους».Η κατάσταση στην ρωσο-τσετσενική διένεξη είναι συγκεχυμένη. Το ρωσικό υπουργείο Άμυνας ισχυρίζεται ότι δεν έγινε βομβαρδισμός εναντίον του Γκρόζνι(πρωτεύουσα της Τσετσενίας). Οι Τσετσένοι ισχυρίζονται ότι είχαν νεκρούς από τον  βομβαρδισμό εναντίον  της πρωτεύουσας του Γκρόζνι.
ΠΑΡΑΣΚΕΥΗ  22 ΟΚΤΩΒΡΙΟΥ  1999Υπό την προεδρεία του πρωθυπουργού Κ. Σημίτη συνέρχεται η Κυβερνητική Επιτροπή (γράφεται ότι στη διάρκεια της συνεδρίασης καθορίστηκε  η  πορεία  που θα ακολουθήσει η  κυβέρνηση  στο θέμα του χαρακτηρισμού της Τουρκίας ως υποψήφια για ένταξη  στην Ε.Ε.) είναι όρος εκ των ων  ουκ  άνευ  για την διεύρυνση της Ε.Ε.». Σε άλλο σημείο της  δήλωσης αναφέρει ότι οι προϋπόθεση για την αναβάθμιση των ευρωτουρκικών σχέσεων  είναι η ύπαρξη συνθηκών ¨καλής γειτονίας¨». Ολοκληρώνεται στην Άγκυρα σε θετικό κλίμα, όπως αναγράφεται, οι ελληνοτουρκικές συνομιλίες που άρχισαν  χθες (α’ μέρος του τρίτου γύρου).Η βουλή με ψήφους 141 έναντι 93 απορρίπτει την πρόταση της αντιπολίτευσης για την σύσταση Εξεταστικής Επιτροπής με σκοπό την έρευνα της υπόθεσης της πτήσης ( προς Βουκουρέστι) του πρωθυπουργικού «Φάλκον» (είχε συνέπεια των θάνατο του αναπληρωτή υπουργού Εξωτερικών Γ. Κρανιδιώτη).Πτώση κατά 1,24% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί  στις  5.600,15 μονάδες. ΠΑΡΑΣΚΕΥΗ  22 ΟΚΤΩΒΡΙΟΥ  1999 διεθνήΣυλλαμβάνεται στο Γκστάαντ της Ελβετίας ο Μόρις Παπόν(89 ετών) που έχει καταδικασθεί από τα γαλλικά δικαστήρια σε κάθειρξη 10 ετών για «συνενοχή σε εγκλήματα κατά της ανθρωπότητας»(ήταν νομάρχης του Μπορντό στη διάρκεια της κατοχής – Β’ Παγκόσμιο Πόλεμο).Συνεχίζεται στην  Τουρκία  ο  θόρυβος  από τη δολοφονία  του  πρώην υπουργού και  διανοούμενου  Α. Κισλαλί.Γράφεται ότι δυνάμεις πιστές στον πρόεδρο της Συρίας Χ. Άσαντ, ύστερα από πολυήμερες αιματηρές συγκρούσεις, διέλυσαν τον ιδιωτικό στρατό που είχε δημιουργήσει ο αδελφός του προέδρου Χ. Άσαντ, Ρ. Άσαντ.Η κατάσταση στην ρωσο-τσετσενική διένεξη εξακολουθεί να είναι συγκεχυμένη. Οι Ρώσοι αξιωματούχοι ισχυρίζονται ότι δεν έγινε βομβαρδισμός του Γκρόζνι αλλά μια ειδική επιχείρηση των ρωσικών δυνάμεων. Οι Τσετσένοι ισχυρίζονται ότι το κέντρο του Γκρόζνι δέχθηκε επίθεση με πυραύλους, με αποτέλεσμα να χάσουν την Ζωή τους πάνω από  100 Τσετσένοι και να τραυματιστούν πολύ περισσότεροι.
ΣΑΒΒΑΤΟ  23 ΟΚΤΩΒΡΙΟΥ  1999    Ο Υπ. ΠΕΧΩΔΕ Κ. Λαλιώτης σε συνέντευξή του στην εφημερίδα «Επενδυτής», λέει μεταξύ άλλων ότι: «Η Νέα Δημοκρατία είχε ανέκαθεν αιμομικτικές σχέσεις με τα διαπλεκόμενα»(χαρακτηρίζει τον αρχηγό της ΝΔ Κ. Καραμανλή ως «αρχηγό με ημερομηνία λήξης».Σε δηλώσεις που κάνει στη Θεσσαλονίκη ο πρόεδρος του Συνασπισμού Ν. Κωνσταντόπουλος κατηγορεί την κυβέρνηση ότι ακολουθεί «συντηρητικές επιλογές που ανάγουν το ΠΑΣΟΚ σε νεοφιλελεύθερο κόμμα». Σε άλλο σημείο: «Ο Συνασπισμός είναι εναντία στην κομματική αυτοδυναμία, αλλά παράλληλα συντείνει και στην καθιέρωση ενός προοδευτικού πολιτικού σκηνικού». ΣΑΒΒΑΤΟ  23 ΟΚΤΩΒΡΙΟΥ  ΔιεθνήΤο κακουργιοδικείο του Παλέρμο αθωώνει, «ελλείψει επαρκών στοιχείων», τον επί επτά φορές πρωθυπουργό της Ιταλίας Τζ. Αντρεότι από την κατηγορία της συνεργασίας με τη σικελική μαφία. Μετά την ανακοίνωση της απόφασης ο Τζ. Αντρεότι δηλώνει: «Προσωπικά εγνώριζα ότι ήταν ανυπόστατες οι κατηγορίες, σήμερα η ατμόσφαιρα είναι καλύτερη παρά πριν ένα χρόνο»(το Σεπτέμβριο ο Αντρεότι είχε αθωωθεί από την κατηγορία της ηθικής αυτουργίας στη δολοφονία του δημοσιογράφου Μ. Πεκορέλι).Ο Υπ. Εξωτερικών  της Ινδίας Α. Πάνια απορρίπτοντας την πρόταση του Πακιστάν για διάλογο εφ’ όλης της ύλης με την Ινδία, σε συνέντευξη του που δημοσιεύεται στην εφημερίδα «Asia Age» δηλώνει: «Γιατί να συνομιλούμε; Πρέπει να δούμε με ποιον έχουμε να κάνουμε ως συνομιλητή, πως περιβλήθηκε εξουσίας. Δεν είναι πραξικόπημα κάποιου που έχει την εξουσία, την πολιτική ή την στρατιωτική. Είναι πραξικόπημα ενός αποτεθέντος. Που είναι ο νόμος;Οι ισχυρισμοί στρατιωτικών  αξιωματούχων των δυνάμεων της Τσετσενίας ότι κατέρριψαν δύο ρωσικά μαχητικά αεροπλάνα διαψεύδεται από αξιωματούχους της ρωσικής αεροπορίας.
ΚΥΡΙΑΚΗ  24 ΟΚΤΩΒΡΙΟΥ  1999Η βουλευτής του Συνασπισμού Μαρία Δαμανάκη σε δηλώσεις της στο ραδιοφωνικό σταθμό «Φλάς» λέει και τα εξής: «Ο συνασπισμός βρίσκεται σε προεκλογική  δυσκολία και είναι φυσικό να αναπτύσσονται και από τα μέλη του και από τους φίλους του αμυντικά αντανακλαστικά που λένε το εξής απλό με το οποίο εγώ συμφωνώ, ότι: Είστε λίγους μήνες πριν από τις εκλογές, επιτέλους είναι ανάγκη να εργαστείτε όλοι ώστε αυτό το κόμμα να επιβιώσει εκλογικά και να έχει ένα καλό εκλογικό αποτέλεσμα. Όταν σε   3-4 μήνες ενδεχομένως έχουμε εκλογές, πρέπει να σκεφτούμε σοβαρά αν θέλουμε ένα συνέδριο το οποίο σε όλα τα κόμματα δημιουργεί εσωστρέφεια και αντιπαράθεση». Ο πρόεδρος του Συνασπισμού Ν. Κωνσταντόπουλος επισκέπτεται το Οικουμενικό Πατριαρχείο Κωνσταντινουπόλεως. Επισκέπτεται  επίσης  σεισμοπαθείς  στη Γιαλόβα και  το Γκιολτζούκ.ΚΥΡΙΑΚΗ  24 ΟΚΤΩΒΡΙΟΥ  1999 ΔιεθνήΟ Τούρκος πρωθυπουργός Μ. Ετσεβίτ σε συνέντευξη του στο αμερικανικό περιοδικό «Νιουσγουικ», αναφερόμενος στα ελληνοτουρκικά  λέει: «Ο σεισμός στην Τουρκία είχε θετικές επιπτώσεις στο διάλογο που ήδη έχει αρχίσει μεταξύ των δύο υπουργών εξωτερικών. Δεν είναι ρεαλιστικό να περιμένει κανείς ότι θα αντιμετωπιστούν αμέσως τα βασικά θέματα – το Αιγαίο, η υφαλοκρηπίδα, τα χωρικά ύδατα. Ο διάλογος θα πρέπει να είναι σχετικός με οικονομικά και πολιτιστικά θέματα». Σε άλλο σημείο, αναφερόμενος στο Κυπριακό: «Δεν πιστεύουμε ότι υπάρχει σοβαρό πρόβλημα στην Κύπρο. Πριν από την τουρκική ενέργεια το 1974, υπήρχε συνεχής σύγκρουση στο νησί – η γενοκτονία κατά των Τούρκων, η εσωτερικές έριδες μεταξύ των Ελλήνων. Από τότε υπάρχει συνεχής ειρήνη». Σε άλλο σημείο: «Το γεγονός ότι στο νησί υπάρχουν δύο τελείως ανεξάρτητα κράτη πρέπει να αναγνωριστεί.  Μπορεί να μην υπάρξει διπλωματική αναγνώριση, αλλά θα πρέπει να αναγνωριστεί ότι υπάρχουν δύο διαφορετικές αυτόνομες κοινότητες».Στην κηδεία (23/10) του δολοφονηθέντος Τούρκου δημοσιογράφου και πρώην υπουργού Α. Κισλαλί παραβρίσκεται ολόκληρη σχεδόν η στρατιωτική ηγεσία της Τουρκίας και χιλιάδες ένστολοι αξιωματικοί (κατά την άφιξη του προέδρου Σ. Ντεμιρέλ και του πρωθυπουργού Μπ. Ετσεβίτ πολλοί από τους παρευρισκόμενους στην κηδεία φωνάζουν: «Οι δολοφόνοι βρίσκονται στο κοινοβούλιο» -  αναφέρονται στο ισλαμικό ¨Κόμμα της Αρετής¨).
ΔΕΥΤΕΡΑ 25 ΟΚΤΩΒΡΙΟΥ  1999 Ο πρωθυπουργός Κ. Σημίτης έχει συνάντηση με τον γραμματέα της Κ.Ε. του ΠΑΣΟΚ Κ. Σκανδαλίδη. Σε δηλώσεις που κάνει ο Κ. Σκανδαλίδης κατά την έξοδό του από το Μέγαρο Μαξίμου αναφερόμενος στα περί «Νέων σκανδάλων» που προτίθεται να φέρει στα φώς η ΝΔ, λέει: «Συνεχίζεται η οπερετική προσπάθεια της αξιωματικής αντιπολίτευσης να βγει στο φώς των πολιτικών πρωτοβουλιών με μια κίνηση προς το παρελθόν. Η ιστορία μόνο σαν φάρσα επαναλαμβάνεται. Δεν γίνονται ανένδοτοι χωρίς ιδέες και οράματα και με ανθρώπους που ουσιαστικά έχτισαν αυτό το κράτος. Εάν η ΝΔ πάει έτσι μέχρι  τις εκλογές, θα  μας διευκολύνει».Φθάνει  στη Θεσσαλονίκη  ο Πρόεδρος της Δημοκρατίας Κ. Στεφανόπουλος προκειμένου να παραστεί στις εκδηλώσεις για την επέτειο της απελευθέρωσης της Πόλης από τους Τούρκους και τις εκδηλώσεις για την επέτειο της 28ης Οκτωβρίου 1940. Σε δηλώσεις που κάνει αναφέρει και τα εξής: «Βρίσκω τόσο ομαλή την πολιτική ζωή της χώρας και τόσο σύμφωνη με το Σύνταγμα και τους νόμους που δεν αισθάνομαι να κάνω καμία παραίνεση προς κανένα. Τόσο η κυβέρνηση όσο και τα κόμματα της αντιπολίτευσης λειτουργούν από απόψεως συνταγματικής και πολιτικής κατά τον καλύτερο τρόπο τον οποίο έχει γνωρίσει η Ελλάδα σε αυτά τα 170 χρόνια ελεύθερης ζωής. Πρέπει να αισθανόμαστε και δικαιούμαστε να αισθανόμαστε αισιόδοξα γιατί έχουμε τις δυνατότητες να πετύχουμε την  ποθητή ευημερία, καθώς  και  την  εξασφάλιση  της  ειρήνης  στην  περιοχή  μας».Σε δηλώσεις που κάνει στην Άγκυρα ο πρόεδρος του Συνασπισμού Ν. Κωνσταντόπουλος: «Ο Συνασπισμός θέλει να μπορέσει να πορευθεί η Τουρκία προς την Ευρώπη με τα κριτήρια που ισχύουν για κάθε υποψήφια χώρα». Συνεχίζοντας λέει ότι «στο πλαίσιο της Ε.Ε. είναι αδιανόητο μια χώρα να έχει διεκδικήσεις σε βάρος άλλης, είναι αδιανόητο να μιλάμε για διχοτόμηση της Κύπρου». Ο Υπ. Εξωτερικών  Γ. Παπανδρέου δηλώνει τα κατωτέρω: «Θέλω να διαψεύσω με τον πιο κατηγορηματικά τρόπο την είδηση που μετέδωσε το τηλεοπτικό δίκτυο Τουρκίας CNN Turk, σύμφωνα με την οποία φέρομαι να ανακοίνωσα σήμερα ότι η Ελλάδα θα υποστηρίξει άνευ όρων την υποψηφιότητα της Τουρκίας στην Ε.Ε., στο Ελσίνκι. Πρόκειται για κατασκευασμένη είδηση που δημιουργεί ερωτήματα για τους στόχους και τη σκοπιμότητα που εξυπηρετεί. Η Ελληνική κυβέρνηση έχει επανειλημμένα εκφράσει με σαφήνεια τις θέσεις για το θέμα της υποψηφιότητας της Τουρκίας».Πτώση κατά 0,40% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 5.777,89 μονάδες.
ΔΕΥΤΕΡΑ  25 ΟΚΤΩΒΡΙΟΥ  1999 Διεθνή Ο Βούλγαρος πρωθυπουργός Ι. Κοστόφ έχει στη Σόφια συνάντηση με τον Αλβανό ομόλογο του Π. Μάικο. Οι δύο πρωθυπουργοί συζήτησαν διμερή και διεθνή θέματα. Σε δηλώσεις που κάνει ο Ι. Κοστόφ, λέει μεταξύ άλλων: «Η Βουλγαρία επιθυμεί το πρόβλημα του Κοσσυφοπεδίου να λυθεί χωρίς διόρθωση των συνόρων». Σε άλλο σημείο των δηλώσεων ο Βούλγαρος πρωθυπουργός αναφέρει ότι:  «Η χώρα του υποστηρίζει την ένταξη της ¨ΠΓΔΜ¨  στο ΝΑΤΟ και την Ε.Ε. Σε δηλώσεις που κάνει ο Π. Μάικο αναφέρει ότι: «Η διαίρεση της ¨ΠΓΔΜ¨ ουδέποτε συζητήθηκε στην Αλβανία» (οι δύο πρωθυπουργοί τάσσονται κατά της αλλαγής συνόρων στην περιοχή). Σύμφωνα με ανακοίνωση του υπουργείου Εσωτερικών της Τυνησίας πρόεδρος της χώρας επανεκλέγεται ο Ζ. Μπεν Αλί(συγκέντρωσε το 99,42% των ψήφων).Ο Αλβανός πρωθυπουργός Π. Μάικο ανακοινώνει την απόφαση του να παραιτηθεί από την θέση του(αιτία: «η πίεσης  από τις τελευταίες εξελίξεις στο Σοσιαλιστικό Κόμμα).Αρχίζουν στο Σβέτι Στεφάν (Άγιος Στέφανος) του Μαυροβούνιο Μεταξύ Σέρβων και Μαυροβούνιων με στόχο την διευθέτηση των διαφορών που χωρίζουν τις δύο πλευρές και που μπορεί να οδηγήσουν στην απόσχιση του Μαυροβουνίου από την Γιουγκοσλαβική Ομοσπονδία. Σε δηλώσεις του Μαυροβούνιου πρωθυπουργού Φ.  Βουγιάνοβιτς αναφέρει και τα εξής: «Διαπιστώσαμε ότι υπάρχουν διαφορετικές απόψεις, αλλά υποσχεθήκαμε να καταβάλουμε τη μεγαλύτερη δυνατή προσπάθεια να μείνουν ενωμένες οι Δημοκρατίες της Σερβίας και του Μαυροβουνίου».   Συνεχίζονται οι βομβαρδισμοί της ρώσικης αεροπορίας εναντίον  τσετσενικών στόχων. Επίσης, εντείνονται οι συγκρούσεις γύρω από το Γκρόζνι.Στην Αργεντινή, με καταμετρημένο το 97,2% των ψήφων, νέος πρόεδρος της χώρας εκλέγεται ο υποψήφιος της κεντροαριστερής αντιπολίτευσης Φ. ντε λα Ρουά(συγκεντρώνει το 48,4% των ψήφων. Ο υποψήφιος των Περονιστών Ε. Ντουάλντε  συγκεντρώνει  το 38%  των  ψήφων).Ο Τούρκος πρωθυπουργός Μπ. Ετσεβίτ έχει στην Άγκυρα συνάντηση-συνομιλία με τον Ισραηλινό ομόλογο του Ε. Μπάρακ (οι δύο άνδρες δηλώνουν, μεταξύ άλλων, ότι η συνεργασία μεταξύ των χωρών τους δεν στρέφεται «εναντίον τρίτης χώρας».)
ΤΡΙΤΗ  26 ΟΚΤΩΒΡΙΟΥ  1999Γράφεται ότι ο πρόεδρος της ΝΔ Κ. Καραμανλής, μιλώντας στη Θεσσαλονίκη σε στελέχη του κόμματό του, ανέφερε ότι: «Η ΝΔ θα συνεχίσει ασυμβίβαστη και με μεγαλύτερη ένταση τον αγώνα κατά της διαφθοράς και εναντίον των ¨διαπλεκόμενων συμφερόντων¨ .Σε δηλώσεις που κάνει στη Θεσσαλονίκη ο Υπ. Άμυνας Α. Τσοχατζόπουλος αναφερόμενος στο Κυπριακό: «Δεν μπορούμε να ξεχάσουμε τα αδέλφια μας στην Κύπρο. Και στέλνουμε ένα μήνυμα, ότι δεν αποδεχθούμε καμία λύση που δεν θα διασφαλίζει την επάνοδο των προσφύγων στα σπίτια τους και δεν θα αποκαταστήσει την ελευθερία και την δημοκρατία στην ενιαία ελεύθερη Κυπριακή Δημοκρατία μέλος της Ε.Ε.».Σε δηλώσεις που κάνει ο πρόεδρος του Συνασπισμού Ν. Κωνσταντόπουλος μετά την ολοκλήρωση των επαφών που είχε στην Άγκυρα (συνάντηση με τον πρόεδρο Σ. Ντεμιρέλ  - συναντήσεις με αρχηγούς πολιτικών κόμματων), λέει ότι «Τουρκία και Ελλάδα πρέπει να οικοδομήσουν το κοινό τους μέλλον στο πλαίσιο της Ε.Ε.» Σε άλλο σημείο των δηλώσεων του λέει : «Η Ελλάδα δεν θα πρέπει αν εμποδίσει την ευρωπαϊκή προοπτική της Τουρκίας . Η Τουρκία πρέπει να προσαρμοστεί στις αρχές και τους κανόνες που διέπουν την Ε.Ε.» (Ο Σ. Ντεμιρέλ δηλώνει ότι «η επίλυση των μεταξύ μας διαφορών είναι  δυνατή». Ολοκληρώνεται στην Αθήνα ο τρίτος γύρος του ελληνοτουρκικού διαλόγου. Όπως γράφεται οι δύο πλευρές αντάλλαξαν σχέδια συμφωνιών για θέματα τουρισμού, περιβάλλοντος, πολιτιστικών και μορφωτικών σχέσεων κ.α. (αποφασίστηκε  η  σύσταση  ομάδων  εργασίας).
ΤΡΙΤΗ  26 ΟΚΤΩΒΡΙΟΥ  1999 ΔΙΕΘΝΉΟ Αλβανός  πρωθυπουργός Π. Μάικο υποβάλλει  στον  ΠτΔ  Αλβανίας Ρ. Μεϊντάνι την παραίτηση του, η οποία έγινε δεκτή.Οι ρωσικές δυνάμεις σφίγκουν  τον κλοιό  γύρω από το Γκρόζνι. Οι ρώσικές δυνάμεις ισχυρίζονται ότι έχουν μπει σε χωριά που βρίσκονται στα περίχωρα της τσετσενικής πρωτεύουσας.Ο εκπρόσωπος της Ε.Ε. σε θέματα Εξωτερικής πολιτικής και Ασφάλειας Χ. Σολάνα( πρώην γ.γ. του ΝΑΤΟ ανέλαβε τα καθήκοντα του ως επικεφαλής της Κοινής Εξωτερικής Πολιτικής και πολιτικής Άμυνας της Ε.Ε. 18/10/99) μιλώντας στο Ε. Κοινοβούλιο εκφράζει την ελπίδα ότι: «Μέχρι το τέλος του έτους θα υπάρξει μια κοινή θέση των «15» σχετικά με την Κύπρο και τη Τουρκία. Λέει ακόμα ότι:  «Η κατάσταση στα Βαλκάνια αποτελεί ¨ουσιαστικό θέμα¨ για την  εξωτερική  πολιτική  Ασφαλείας  της  Ε.Ε.»Ο Εισαγγελέας του Ανώτατου Ακυρωτικού Δικαστηρίου της Τουρκίας Β. Σαβάς σε δηλώσεις του αναφέρει, μεταξύ άλλων, ότι: «Το κοινοβούλιο με τη σημερινή του μορφή δεν πρόκειται να λάβει ούτε ένα από τα μέτρα που έχουν ανακοινωθεί για την καταπολέμηση της ισλαμικής οπισθοδρόμησης». (οι δηλώσεις Σαβάς προκαλούν αντιδράσεις).
ΤΕΤΑΡΤΗ 27 ΟΚΤΩΒΡΙΟΥ  1999   Συνέρχονται στη Θεσσαλονίκη οι υπουργοί εξωτερικών των χωρών-μελών του ¨Οργανισμού για την Συνεργασία στον Εύξεινο Πόντο¨(ΟΣΕΠ) (οι σύνεδροι αποφεύγουν  να πάρουν απόφαση για τη διεύρυνση του αριθμού των χωρών-μελών του οργανισμού – εκλέγουν ως  νέο  γ.γ. του  Οργανισμού  τον  Γεωργιανό  Υπ. Εξωτερικών Β. Τσετσελασβίλι).Ο Υπ. Εξωτερικών Γ. Παπανδρέου έχει στη Θεσσαλονίκη, στο περιθώριο της συνόδου  των Υπ. Εξωτερικών του ¨Οργανισμού για τη Συνεργασία στον Εύξεινο Πόντο¨ (ΟΣΕΠ). Έχει επίσης  συνάντηση με τον Τούρκο Υπ. Εξωτερικών Ι. Τζεμ. Οι δύο υπουργοί Εξωτερικών Ελλάδος και Τουρκίας σε δηλώσεις τους «εκφράζουν την ικανοποίηση τους για τα μέχρι τώρα αποτελέσματα του  διεξαγόμενου ελληνοτουρκικού  διαλόγου, για τα λεγόμενα θέματα ¨χαμηλής πολιτικής¨». Πτώση κατά 2,42% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 5.390,37 μονάδες.ΤΕΤΑΡΤΗ 27 ΟΚΤΩΒΡΙΟΥ  1999 διεθνή Συνεχίζονται οι ρωσικοί βομβαρδισμοί της αεροπορίας και η δράση του πυροβολικού εναντίον τσετσενικών στόχων. Οι Ρώσοι ισχυρίζονται ότι βομβαρδίζουν θέσεις ισλαμιστών ανταρτών.Ο πρόεδρος της Λιθουανίας Β. Αντάμκους αποδέχεται την παραίτηση που του υπέβαλε ο πρωθυπουργός της χώρας Ρ. Πάξας.Σύμφωνα με το περιεχόμενο ψηφίσματος που υιοθετεί το Ευρωπαϊκό Κοινοβούλιο το Επιχειρησιακό Κέντρο της Υπηρεσίας για την Ανασυγκρότηση του Κοσσυφοπεδίου θα πρέπει να εδρεύει στην Πρίστινα και να διαθέτει ένα σημαντικό βαθμό αυτονομίας (ο ¨Οργανισμός για την ανασυγκρότηση των Βαλκανίων¨,  εδρεύει στη Θεσσαλονίκη).
ΠΕΜΠΤΗ  28 ΟΚΤΩΜΒΡΙΟΥ  1999Γιορτάζεται σε ολόκληρη τη χώρα η επέτειος της 28ης Οκτωβρίου του 1940. Στη μεγάλη στρατιωτική παρέλαση που πραγματοποιείται στη Θεσσαλονίκη παραβρίσκεται και ο πρόεδρος της Δημοκρατίας Κ. Στεφανόπουλος. Σε δηλώσεις που κάνει, μετά το τέλος της παρέλασης, αναφέρει και τα εξής: « Η 28Η Οκτωβρίου είναι  πάντοτε γεμάτη εθνική συγκίνηση και πατριωτικές αναμνήσεις. Και η μεν συγκινήσεις αφορούν όλους μας, όπως πιστεύω, οι αναμνήσεις είναι προνόμιο δικό μας, των παλαιότερων. Αλλά πρέπει οι νεότεροι να μάθουν όλα όσα αφορούν αυτές τις μεγάλες ημέρες και πιστεύω ότι η υποχρέωση των σχολείων, αλλά και των γονέων, να διδάξουν στα παιδιά ότι ξέρουν. Η εθνική μνήμη πρέπει να έχει συνέχεια για να παραμείνει πάντοτε ζωντανή». Ο πρόεδρος της ΝΔ για την επέτειο της 28ης Οκτωβρίου 1940: « Το μήνυμα της σημερινής  ημέρας είναι εθνική ενότητα και ομοψυχία για να μπορούμε να παίξουμε πρωταγωνιστικό ρόλο στην ευρύτερη περιοχή μας και να μπορούμε να υπερασπιστούμε τα εθνικά μας δίκαια και τα ζωτικά μας συμφέροντα» (δηλώσεις μετά το τέλος κάνει και ο Υπ. Άμυνας Α. Τσοχατζόπουλος).Ο Πρόεδρος της Δημοκρατίας Κ. Στεφανόπουλος εγκαινιάζοντας στη Γέφυρα Θεσσαλονίκης, Μουσείο Βαλκανικών Αγώνων, λέει: «Δεν κάλυψε η υπόλοιπη Ελλάδα τη Μακεδονία. Η Μακεδονία κάλυψε  και καλύπτει την Ελλάδα». Λέει ακόμα ότι: «Η Μακεδονία παραμένει πάντοτε προφυλακή».
ΠΕΜΠΤΗ  28 ΟΚΤΩΒΡΙΟΥ  1999 διεθνή Σε δηλώσεις που κάνει στο τουρκικό πρακτορείο ειδήσεων «Ανατολή» ο Τούρκος Υπουργός Εξωτερικών Ι. Τζεμ , αναφερόμενος στα ελληνοτουρκικά,  λέει ότι: «Η  Τουρκία θα εξακολουθεί να συμβάλλει στο θετικό κλίμα που ήδη υπάρχει μεταξύ της Τουρκίας και της Ελλάδας».  Σε άλλο σημείο των δηλώσεών του αναφέρει ότι:  «Όταν ξεκινήσει μια θετική περίοδο με μια χώρα με τη οποία είχαμε επί χρόνια πολύ αντίθετες προσεγγίσεις, τότε πρέπει να είμαστε επιφυλακτικοί».Ο Αλβανός πρόεδρος Ρ. Μεϊντάνι δίνει στο Ι. Μέτα την εντολή σχηματισμού νέα κυβέρνησης (ο Ι. Μέτα προτάθηκε από το Σοσιαλιστικό Κόμμα και από τα άλλα κόμματα που συμμετέχουν στον κυβερνητικό συνασπισμό – ο Μέτα είναι  30 χρονών και ήταν  πρόεδρος  του  Σοσιαλιστικού  Κόμματος).Το γερμανικό Υπ. Άμυνας με ανακοίνωση του: «Επιβεβαιώνει  τη συνεργασία Γερμανίας-Τουρκίας, ¨όχι για την κατασκευή χημικών¨ αλλά εργαστηρίου ανίχνευσης τους».  Σύμφωνα  με  την  ανακοίνωση: «Το  εργαστήριο αυτό δίνει τη δυνατότητα στην Τουρκία να αμυνθεί σε περίπτωση χρήσης χημικών όπλων και να προστατεύσει τους στρατιώτες και  τους  πολίτες  της».   Ο Γερμανός Υπ. Εξωτερικών Γ. Φίσερ, μιλώντας στο κοινοβούλιο της χώρας του αναφερόμενος στο θέμα των σχέσεων Τουρκίας-Ε.Ε. λέει: «Ο σεβασμός των ανθρωπίνων δικαιωμάτων από την Τουρκία είναι απαραίτητη προϋπόθεση για τη προσέγγισή της με την Ε.Ε. Η Τουρκία πρέπει να τηρήσει τα κριτήρια της Κοπεγχάγης, δηλαδή πολιτική σταθερότητα, οικονομική  σταθερότητα,  οικονομική  ανάπτυξη, σεβασμός των μειονοτήτων».  Ο Γιουγκοσλάβος Υφυπουργός Εξωτερικών Ν. Βούγιοβιτς σε δηλώσεις του αναφέρει ότι: «Οι Δυτικές δυνάμεις, μετά τους ΝΑΤΟϊκούς βομβαρδισμούς, προσπαθούν να βλάψουν τη Γιουγκοσλαβία χρησιμοποιώντας όλα τα μέσα, μεταξύ  των οποίων την εισαγωγή ¨ πλαστού χρήματος¨».
ΠΑΡΑΣΚΕΥΗ  29 ΟΚΤΩΒΡΙΟΥ  1999                Ο Πρόεδρος της Δημοκρατίας Κ. Στεφανόπουλος σε δηλώσεις που κάνει (28/10) κατά τη διάρκεια της τελετής ανακήρυξης του ως επίτιμου δημότη του Δήμου Μακεδνών (Καστοριά) αναφέρει, μεταξύ άλλων ότι: «Διανύουμε την  πλέον  πολιτισμένη  και  δημοκρατική  περίοδο  και  ότι  η  Ελλάδα  αποτελεί  ¨υπόδειγμα¨  για  τα  Βαλκάνια».Ο Υπ. Εξωτερικών Γ. Παπανδρέου έχει στο Βερολίνο συνάντηση με τον Γερμανό Υπ. Εξωτερικών(ομόλογό του) Γ. Φίσερ. Μεταξύ των θεμάτων που συζητούν οι δύο υπουργοί είναι το θέμα της αναγνώρισης της Τουρκίας ως υποψήφιας για ένταξη στην Ε.Ε.  χώρας. Σε δηλώσεις που κάνει ο Γερμανός υπουργός αναφέρει και τα εξής: «Η συζήτηση για υποψηφιότητα της Τουρκίας στην Ε.Ε. έχει οδηγήσει στη βελτίωση των σχέσεων Ελλάδας και Τουρκίας. Η βελτίωση θα βοηθήσει και το θέμα της Κύπρου». «Έχω κάνει ξεκάθαρό στην Τουρκία ότι το να γίνει μέλος της Ε.Ε. σημαίνει και αλληλεγγύη προς τα υπόλοιπα μέλη.  Όταν μια χώρα μέλος της Ε.Ε. έχει κάποιο πρόβλημα, αυτό το πρόβλημα είναι κοινό για όλα τα μέλη». Αύξηση κατά 0,96% σημειώνει ο γενικός δείκτης τιμών των μετοχών  στο χρηματιστήριο Αθηνών, με αποτέλεσμα να διαμορφωθεί στις 5.442,14 μονάδες.ΠΑΡΑΣΚΕΥΗ  29 ΟΚΤΩΒΡΙΟΥ  1999 ΔιεθνήΟ Χ. Σολάνα, Εκπρόσωπος της  Ε.Ε. για θέματα Άμυνας και Εξωτερικής Πολιτικής και ο Κρ. Πάτεν, αρμόδιος για τις Εξωτερικές Υποθέσεις  Επίτροπος  της  Ε.Ε., επισκέπτονται την Πρίστινα. Σε δηλώσεις που κάνει ο Κρ. Πάτεν  αναφέρεται ότι:  «Η Ε.Ε. για το 2000 έχει προγραμματίσει να διαθέσει στο Κοσσυφοπέδιο ποσό 500 εκατομμυρίων δολαρίων (μακροπρόθεσμη βοήθεια ανοικοδόμησης)».Σε δηλώσεις που κάνει στη γαλλική εφημερίδα «Λε Φιγκαρό» ο εκπρόσωπος του ΟΗΕ στα Βαλκάνια Κ. Μπιλντ, αναφερόμενος στον πρόεδρο της Γιουγκοσλαβίας Σλ. Μιλόσεβιτς, λέει: «Πρέπει να συνεχίσουμε να απομονώνουμε τους εγκληματίες πολέμου (υπονοεί Μιλόσεβιτς),  αλλά πρέπει να κάνουμε και χειρονομίες προς τη σερβική κοινωνία  για  να  της  δείξουμε  ότι  είμαστε  έτοιμοι  να  την  βοηθήσουμε». Γράφεται ότι Ισραηλινοί και Παλαιστίνιοι διαπραγματευτές κατέληξαν σε συμφωνία για την έναρξη διαπραγματεύσεων σχετικά με το τελικό καθεστώς των κατεχομένων εδαφών (οι διαπραγματεύσεις θα αρχίσουν 7 Νοέμβριου).
ΣΑΒΒΑΤΟ  30 ΟΚΤΩΒΡΙΟΥ  1999Ο πρωθυπουργός Κ. Σημίτης μιλώντας στη Μεγαλόπολη λέει και τα εξής: «Τις τελευταίες ημέρες επιχειρείται μια μετατόπιση της δημόσιας συζήτησης από τα μεγάλα προβλήματα του λαού μας και της χώρας μας, από τα πρωτεύοντα αυτά που πρέπει να μας απασχολούν όλους, στα δευτερεύοντα. Θέλουν κάποιοι να πάμε από την πολιτική στην παραπολιτική, από τα θέματα τα οποία πρέπει να συζητάμε και να προβληματιζόμαστε στη σκανδαλολογία. Αυτή η πρακτική, την οποία επιδιώκει η αξιωματική αντιπολίτευση, συσκοτίζει τα προβλήματα του τόπου. Δηλητηριάζει την πολιτική ζωή και υποβαθμίζει τα επιτεύγματα του τόπου και του ελληνικού λαού».Ολοκληρώνονται στο Βερολίνο οι συνομιλίες του Υπ .Εξωτερικών Γ. Παπανδρέου με τον Γερμανό ομόλογό του Γ. Φίσερ. Σε δηλώσεις που κάνει ο ΓΑΠ λέει: «Για το θέμα των ευρωτουρκικών σχέσεων αλλά και της ενταξιακής πορείας της Κύπρου συμφωνήσαμε να δουλέψουμε στενά τα δύο υπουργεία μέχρι  το Ελσίνκι  για να διαμορφώσουμε, όσο γίνεται, μια κοινή προσέγγιση ώστε στο Ελσίνκι  να υπάρξει ένα αποτέλεσμα κοινώς αποδεκτό».  Ο πρόεδρος της ΝΔ Κ. Καραμανλής, μιλώντας στη Χίο, λέει μεταξύ των άλλων: «Πιστεύουμε στο ήπιο κλίμα, πιστεύουμε στο διάλογο μεταξύ των πολιτικών κομμάτων, αλλά με τη διαφθορά έχουμε μετωπική σύγκρουση. Θα φθάσουμε στα άκρα, και  θέλω να πιστεύω ότι υπάρχουν  καθαρές φωνές και μέσα στον κυβερνητικό χώρο. Να σταθούν δίπλα μας σε αυτόν τον αγώνα.  Αφού  δεν τον κάνουν μόνοι τους, θα τον κάνουμε εμείς, αλλά θέλουμε όλους τους καθαρούς Έλληνες δίπλα μας» (κατηγορεί την κυβέρνηση για «ακατάσχετη παροχολογία»).
ΣΑΒΒΑΤΟ  30 ΟΚΤΩΒΡΙΟΥ  1999 ΔιεθνήΟ Αλβανός εντολοδόχος πρωθυπουργός Ι. Μέτα ανακοινώνει τη σύνθεση της κυβέρνησης του (την ενέκρινε ο πρόεδρος  Ρ. Μεϊντάνι  - η νέα κυβέρνηση πρέπει να πάρε ψήφο εμπιστοσύνης από την βουλή). Διεξάγονται αύριο στην ¨ΠΓΔΜ¨ προεδρικές εκλογές. Περίπου  1.610.000 ψηφοφόροι καλούνται να εκλέξουν τον διάδοχό του σημερινού προέδρου Κ. Γλιγκόροφ(6 είναι οι υποψήφιοι).Οι ρωσικοί βομβαρδισμοί συνεχίζονται. Τσετσένοι αξιωματούχοι ισχυρίζονται ότι οι ρώσικες δυνάμεις βομβάρδισαν φάλαγγα αμάχων. Αντίθετα, οι Ρώσοι αξιωματούχοι ισχυρίζονται ότι η αυτοκινητοπομπή που βομβαρδίστηκε από τα ρωσικά στρατεύματα,  ήταν στρατιωτική.
ΚΥΡΙΑΚΗ 31 ΟΚΤΩΒΡΙΟΥ  1999                  Ο πρόεδρος της ΝΔ Κ. Καραμανλής μιλώντας κατά τη διάρκεια της περιοδείας  του στη Χίο και τις Οινούσες, επαναλαμβάνει ότι το κόμμα του θα κλιμακώσει τον αγώνα του εναντίον της διαφθοράς».  Λέει ακόμα ότι πήγε στράφι το Β’ Κοινοτικό Πλαίσιο Στήριξης (ΚΠΣ) και πολύ φοβάμαι ότι, ενώ βρισκόμαστε στο κατώφλι του Γ’ ΚΠΣ, με αυτόν τον τρόπο που διαχειρίζεται η κυβέρνηση το δημόσιο χρήμα είναι μια χαμένη ευκαιρία από πριν» (λέει επίσης ότι η κυβέρνηση δεν βρίσκεται στην υπηρεσία των πολιτών, αλλά των μεγάλων συμφερόντων).  Τέλος, αναφερόμενος στις καταγγελίες του πρωθυπουργού Σημίτη ότι η ΝΔ υπονομεύει την πορεία της χώρας προς την ΟΝΕ λέει: «Με λύπη μου άκουσα τον πρωθυπουργό να λέει ότι η ΝΔ υπονομεύει την πορεία προς την Ευρώπη. Η ΝΔ κατ’ εξοχήν  παράταξη του ευρωπαϊκού προσανατολισμού , παράταξη που δίνει μάχη για την ευρωπαϊκή αντίληψη, που και σήμερα στηρίζει και εγγυάται την ευρωπαϊκή προοπτική και το μέλλον της  χώρας».Ο Υπ. Αμύνης Α. Τσοχατζόπουλος, αναφερόμενος στο ενδεχόμενο να τύχει η Τουρκία «ειδικής μεταχείρισης» από την Ε.Ε. δηλώνει: «Η Ελλάδα παίρνει μια θετική στάση υπέρ της Τουρκίας στο Ελσίνκι, ζητά να εφαρμοστούν οι δεσμεύσεις και οι όροι λειτουργίας της Ε.Ε. Ο δρόμος για την Τουρκία θα ανοίξει με τους ίδιους ακριβώς όρους και με την ίδια ακριβώς μεταχείριση, όπως και με όλα τα άλλα κράτη. Δεν δεχόμαστε ειδική μεταχείριση για την Τουρκία».   Ο Κυβερνητικός Εκπρόσωπος Δ. Ρέππας σε συνέντευξή του στην εφημερίδα «Κυριακάτική Ελευθεροτυπία» αναφέρει ότι η ΝΔ στην υπόθεση του «Ολυμπιακού Βιντεολόττο» υιοθέτησε τα επιχειρήματα τριών εταιριών και ηλεκτρονικών παιχνιδιών («HAYAT REGENCY, DANCO ENERGY, I.B.C. M.»).Ο πρώην πρόεδρος της ΝΔ Μ. Έβερτ δηλώνει τα ακόλουθα: «Ο κ. Σημίτης στην περιοδεία του στην Αρκαδία ανέφερε ότι στελέχη της ΝΔ υπονομεύουν την πορεία της χώρας προς την ΟΝΕ, δίδοντας στην Ε.Ε. ψευδή στοιχεία για την πορεία της ελληνικής οικονομίας. Εάν ο κ. Σημίτης έχει στοιχεία, οφείλει να δώσει αμέσως στην δημοσιότητα, αναφερόμενος ονομαστικά ποια στελέχη, που και πότε επεδίωξαν να συκοφαντήσουν τη χώρα διεθνώς. Εάν δεν τα ονοματίσει, τότε θα δώσει κάθε δικαίωμα στον οποιοδήποτε να τον χαρακτηρίζει συκοφάντη».
ΚΥΡΙΑΚΗ 31 ΟΚΤΩΒΡΙΟΥ  1999 διεθνήΔιεξάγονται προεδρικές εκλογές  στην «ΠΓΔΜ», περίπου 1.610.000 ψηφοφόροι καλούνται να εκλέξουν τον διάδοχο του Κ. Γκλιγκόροφ (6  είναι οι υποψήφιοι).  Τα πρώτα αποτελέσματα  αναμένεται να ανακοινωθούν την επόμενη μέρα.Σε ανακοίνωση της γιουγκοσλαβικής κυβέρνησης αναφέρεται ότι από την ημέρα που οι δυνάμεις του ΝΑΤΟ ανέλαβαν τον έλεγχο του Κοσσυφοπεδίου, 267 άτομα μη αλβανικής καταγωγής έχασαν τη ζωή τους στην περιοχή αυτή.Ρωσικές πηγές αναφέρουν ότι οι ρωσικές δυνάμεις συνεχίζουν την πολιορκία του Γκρόζνι και ο αποκλεισμός της πρωτεύουσας της Τσετσενίας είναι ολοκληρωτικός.
ΔΕΥΤΕΡΑ 1 ΝΟΕΜΒΡΙΟΥ  1999Ο Υπ. Δικαιοσύνης Ε. Γιαννόπουλος με έγγραφό του ζητά από τον εισαγγελέα του Αρείου Πάγου την διεξαγωγή έρευνας για τις καταγγελίες(δημοσίευμα εφημερίδας «Απογευματινή»), συνέντευξη του βουλευτή της ΝΔ Δ. Κωστόπουλου ότι: «Για να πάρει κανείς δημόσιο έργο πρέπει να πληρώσει μίζα (στο υπουργείο ΥΠΕΧΩΔΕ)».Υπό την προεδρία του προέδρου  της  ΝΔ πραγματοποιείται σύσκεψη των τομεαρχών του κόμματος (μεταξύ των θεμάτων συζητούνται κατά τη διάρκεια της σύσκεψης είναι το «Ξυστό» - και οι παράνομες προσλήψεις στο δημόσιο .  Για το «Πρώτο» ο εκπρόσωπος Τύπου Α. Σπηλιωτόπουλος δηλώνει ότι: «Είναι καταφανής η μη τήρηση της  σχετικής  σύμβασης,  όπως  καταφανής  είναι  και  η  παράνομη ανανέωσή  της.Ο Κυβερνητικός Εκπρόσωπος Δ. Ρέππας αναφερόμενος στην επικείμενη σύνοδο των ηγετών των χωρών- μελών της Ε.Ε. στο Ελσίνκι και στο θέμα της αναγνώρισης της Τουρκία ως υποψήφια για ένταξη στην Ε.Ε. χώρας, αναφέρει. «Η ελληνική κυβέρνηση και στην Σύνοδο Κορυφής στο Ελσίνκι θα διατυπώσει τη θέση της με γνώμονα το εθνικό συμφέρον.  Δεν υπάρχει οποιοδήποτε πρόβλημα. Δεν πρόκειται να είναι οι στιγμές τόσο άσχημες για την ελληνική κυβέρνηση, για έναν πολύ απλό  λόγο: Η ελληνική κυβέρνηση έχει ξεκάθαρη, έχει σαφέστατη πολιτική για το συγκεκριμένο ζήτημα.  Είναι θέμα άλλων να αποσαφηνίσουν πλήρως την πολιτική τους, ώστε να προκύψει, και επιθυμούμε να προκύψει, συμφωνία για το θέμα της απόκτησης από την Τουρκία της ιδιότητας της υποψήφιας προς ένταξη στην Ε.Ε. χώρας.  Εμείς έχουμε ξεκαθαρίσει την πολιτική μας, ή οποία θα εκφραστεί εκείνη την ώρα συμπυκνωμένη με ένα ¨Ναι¨ ή ένα ¨Όχι¨. Μπορεί να συμβεί το ένα, μπορεί να συμβεί το άλλο». Ο Κυβερνητικός  Εκπρόσωπος  Δ. Ρέππας, αναφερόμενος στις καταγγελίες της ΝΔ ότι  η κυβέρνηση ότι σχετικά με τα οικονομικά δεδομένα κάνει «δημιουργική λογιστική», δηλώνει : «Μας κατηγορούν ότι παραποιούμε τα στοιχεία, έχουν πει ότι ¨μακιγιάρουμε¨ τα οικονομικά μεγέθη, ενώ γνωρίζουν πολύ καλά ότι οι ελεγκτικοί φορείς της Ε.Ε. έχουν κατ’ επανάληψη ελέγξει  την  πορεία  των οικονομικών μεγεθών της χώρας και μας έχουν αποφανθεί θετικά».Ο Οικουμενικός Πατριάρχης Βαρθολομαίος έχει στο Φανάρι συνάντηση-συνομιλία με τον Αμερικάνο πρεσβευτή Στην  Άγκυρα Μ. Πάρις,Ο βουλευτής του ΠΑΣΟΚ Ε. Βλασσόπουλος  σε  επιστολή  του προς τον πρόεδρο της βουλής Α. Κακλαμάνη αναφέρει μεταξύ άλλων ότι: «Είναι λυπηρό ότι το πνεύμα και το γράμμα των πορισμάτων (σ.σ. του συμποσίου που πραγματοποιήθηκε στις Βρυξέλλες  για τον καθορισμό και της μορφής, του περιεχομένου και του στόχου του προς δημιουργία Μουσείου της Ευρώπης) απουσιάζει το ενδιαφέρον για την ένταξη των στοιχείων του αρχαιοελληνικού και βυζαντινού πολιτισμού στην ύλη του εν λόγω μουσείου. Εκείνο όμως που αποτελεί πρόκληση είναι ότι στην πραγματικότητα δεν απουσιάζει αναφορά στον ελληνικό πολιτισμό. Αντίθετα, ρητά αποκλείονται τα στοιχεία του ως Αταίριαστα με την ιδέα μια Ενωμένης Ευρώπης και  περισσότερο συγγενικά με τη μεσογειακή ταυτότητα, και τίθεται ως χρονικό ορόσημο  της  ευρωπαϊκής  ιστορίας η σκέψη του Καρλομάγνου».Αύξηση κατά 3,46% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθείς τις 5.630,27 μονάδες.
ΔΕΥΤΕΡΑ 1 ΝΟΕΜΒΡΙΟΥ  1999 διεθνήΟ Τούρκος πρωθυπουργός  Μπ. Ετσεβίτ, μιλώντας στη τηλεόραση και αναφερόμενος στο Κυπριακό, λέει: «Η Ελλάδα έχει χάσει το δικαίωμα να είναι εγγυήτρια δύναμη στην Κύπρο, διότι το πραξικόπημα του 1974 προήλθε από  την  Ελλάδα». Στις προεδρικές εκλογές που έγιναν την Κυριακή στην Ουρουγουάη ο υποψήφιος της κεντροαριστεράς Τ. Βασκέζ συγκεντρώνει το 38,51% των ψήφων και έρχεται πρώτος, ενώ ο υποψήφιος του κυβερνώντος κόμματος του Κλοράντο Χ. Μπατλ έρχεται δεύτερος συγκεντρώνοντας το 31,32% των ψήφων(ο νικητής θα αναδειχθεί στο Β’ γύρο).Σύμφωνα με τα αποτελέσματα των βουλευτικών εκλογών που έγιναν την Κυριακή στη Γεωργία το κόμμα του προέδρου Ε. Σεβαρντνάτζε, η ¨Ένωση Πολιτών¨, πήρε το 52% των ψήφων, ενώ το ¨Κόμμα της Γεωργικής  Ένωσης για την Ανανέωση¨  του Α. Αμπατζίτζε  πήρε  το  26,5% των ψήφων.Γίνεται γνωστό ότι στην Ουκρανία ο Λ. Κούτσμα(σημερινός πρόεδρος) πήρε το 36,4% των ψήφων, ενώ ο κυριότερος αντίπαλός του Π. Σιμονένκο πήρε το 22,3% των ψήφων(ο νικητής θα αναδειχθεί στο Β’ γύρο).Οι ρωσικές δυνάμεις συνεχίζουν να βομβαρδίζουν το Γκρόζνι  και  άλλες  περιοχές  της  Τσετσενίας.
ΕΥΓΕ ΣΤΟΥΣ ΚΑΛΑΜΑΤΙΑΝΟΥΣ
ΣΑΒΒΑΤΟ 2 ΣΕΠΤΕΜΒΡΙΟΥ 2000         Ο πρόεδρος της Πολιτικής Άνοιξης Α. Σαμαράς σε συνέντευξή του που πρόκειται να δημοσιευθεί στην εφημερίδα «Κυριακάτικη Ελευθεροτυπία»(3/9), απαντώντας στην ερώτηση: «Υπό ποιες προϋποθέσεις θα μπορούσε να συνεργαστεί με τη ΝΔ», λέει: «Συνεργασία θα μπορούσε να επιτευχθεί μέσα στο πλαίσιο ενός έντιμου και δημόσιου πολιτικού διαλόγου που θα είχε δύο στόχους. Να καταδείξει τη συμφωνία μας σε βασικούς τομείς της πολιτικής και να συντονίσει μια κοινή προσπάθεια για την αντιμετώπιση της πολιτικής του κ. Σημίτη και του καθεστώτος που έχει επιβάλει».Σε δηλώσεις που κάνει στο Εβιάν(Γαλλία) ο Υπ. Εξωτερικών Γ. Παπανδρέου, αναφερόμενος στην επιστολή που έστειλε ο Τούρκος ομόλογός του Ι. Τζεμ στις χώρες-μέλη της Ε.Ε. και με την οποία ζητά την αποσύνδεση των ελληνοτουρκικών και του Κυπριακού από την εταιρική σχέση της Τουρκίας –Ευρωπαϊκής  Ένωσης, λέει: «Η Ελλάδα και η Τουρκία ήδη κάνουν διάλογο, συζητούμε σειρά ζητημάτων . Θέλω να τονίσω ότι ο διάλογος πάντα πρέπει να γίνεται στη βάση του σεβασμού του διεθνούς δικαίου και των ειρηνικών και φιλικών σχέσεων. Μέσα σε αυτά τα πλαίσια και μόνο μπορεί να γίνει ένας διάλογος. Και βεβαίως δεν νοείται διάλογος που να θεωρείται ένας διάλογος διαπραγματεύσεως κυριαρχικών δικαιωμάτων». ΣΑΒΒΑΤΟ 2 ΣΕΠΤΕΜΒΡΙΟΥ 2000 διεθνήΟ διευθυντής του Γραφείου Ερευνών Αεροπορικών Ατυχημάτων της Γαλλίας σε δηλώσεις του αναφέρει ότι: «Θα χρειαστούν μήνες, ίσως και χρόνια, προκειμένου να εξαχθεί το τελικό συμπέρασμα για την τραγωδία του «Κονκόρντ» στο Παρίσι τον περασμένο Ιούλιο, με τους 113 νεκρούς»(το σκάσιμο του ελαστικού κατά τη διαδικασία απογείωσης του αεροπλάνου προκάλεσε αλυσίδα προβλημάτων που οδήγησαν στη συντριβή του. Γράφεται ότι ενδέχεται  τα «Κονκόρντ» να μην ξαναπετάξουν).Γίνεται γνωστό ότι κατά τη διάρκεια των συνομιλιών που είχε στη Ραμάλα της Δυτικής Όχθης ο Αμερικάνος μεσολαβητής για το μεσανατολικό Ντ. Ρος με τον Παλαιστίνιο ηγέτη Γ. Αραφάτ δεν σημειώθηκε καμία πρόοδος.Η Βρετανική εφημερίδα «Times» γράφει ότι: «Ο Μπ. Κλίντον φέρεται αποφασισμένος να συλλάβει τον πρώην ηγέτη των Σερβοβόσνιων Ρ. Κάρατζιτς πριν παραδώσει τα κλειδιά του Λευκού οίκου στο διάδοχό του»(επικαλείται αμερικανικές στρατιωτικές πηγές στο Σεράγεβο).Ο δήμαρχος της Ν. Υόρκης Ρ. Τζουλιάνι χαρακτηρίζει «ποταπά και απαίσια πλάσματα κάποιους από τους αρχηγούς καρτών και πρωθυπουργούς που θα μεταβούν στην έδρα του ΟΗΕ προκειμένου να συμμετάσχουν στη «Συνάντηση της Χιλιετίας»(δεν διευκρινίζει ποιους εννοεί).
Σε συνέντευξη «εφ’ όλης της ύλης» που δίνει στη Θεσσαλονίκη ο πρωθυπουργός Κ. Σημίτης, απαντώντας σε ερώτηση σχετική με τα διαπλεκόμενα συμφέροντα(οικονομικά-πολιτικάά), λέει μεταξύ άλλων ότι: «Δεν υπάρχει τίποτε ψευδέστερο από τη συνεχιζόμενη προσπάθεια να δημιουργηθεί η εντύπωση ότι στη χώρα υπάρχουν οικονομικές εξουσίες που καθοδηγούν τα πολιτικά δρώμενα, τις κυβερνητικές δραστηριότητες και είναι εκείνες που αποφασίζουν». Συνεχίζοντας λέει: «Η κυβέρνηση παίρνει τις αποφάσεις της με γνώμονα το συμφέρον του ελληνικού λαού»(τα λεγόμενα του πρωθυπουργού επικρίνουν το ΚΚΕ, ο Συνασπισμός και τα άλλα κόμματα).Ο πρόεδρος της ΝΔ Κ. Καραμανλής σχολιάζοντας τα όσα ο πρωθυπουργός Κ. Σημίτης είπε στη Θεσσαλονίκη επικρίνει τον πρωθυπουργό για συγκάλυψη της αξιοκρατίας, της διαπλοκής και της αδιαφάνειας. Λέει μεταξύ άλλων: «η συγκάλυψη όχι μόνο δεν καθησυχάζει αλλά εντείνει τους χειρότερους  φόβους μας για την ποιότητα της δημοκρατίας μας». Σε άλλο σημείο των δηλώσεών του λέει: «Ο πρωθυπουργός δεν μίλησε για τίποτα, όπως για το πώς θα θωρακίσει τη χώρα από τις απειλές που δέχεται, για την έκρηξη της ανεργίας, για την αποδόμηση του εκπαιδευτικού μας συστήματος, για τις μικρομεσαίες επιχειρήσεις, για τους αγρότες, για τις καθυστερήσεις στην προετοιμασία των Ολυμπιακών(Αγώνων), για την πορεία του χρηματιστηρίου». Ο Αρχιεπίσκοπος Αθηνών και πάσης Ελλάδος Χριστόδουλος μιλώντας στον Ιερό Ναό του Αγίου Δημητρίου Π. Ψυχικού, λέει και τα εξής:  «Το πρώτο που ακούσαμε να επαναλαμβάνεται , και πρόσφατα μάλιστα, είναι ότι η εκκλησία είναι ένας θεσμός οπισθοδρόμησης, ο οποίος μάλιστα σύρει την Ελλάδα προς τα πίσω, ενώ άλλοι σπρώχνουν την Ελλάδα προς τα εμπρός. Δεν υπάρχει μεγαλύτερη αδικία και μεγαλύτερη συκοφαντία για την Εκκλησία αν εννοούν ότι η Εκκλησία είναι θεσμός οπισθοδρόμησης. Γιατί  η πρόοδος, αγαπητοί μου, δεν σηματοδοτείται από την υλική ευμάρεια ούτε από την άνοδο του βιοτικού επιπέδου. Η αληθινή πρόοδος προέρχεται από την εσωτερική καλλιέργεια των ψυχών».  Ο Έλληνας Υπ. Εξωτερικών Γ. Παπανδρέου , μιλώντας στο Εβιάν της Γαλλίας στη Σύνοδο των υπουργών Εξωτερικών των χωρών-μελών της Ε.Ε., λέει ότι: «Το πλαίσιο της εταιρικής σχέσης  Ευρωπαϊκής Ένωσης –Τουρκίας είναι οι αποφάσεις του Ελσίνκι».
ΚΥΡΙΑΚΗ 3 ΣΕΠΤΕΜΒΡΙΟΥ 2000 διεθνήΟ πρόεδρος της Αλβανίας Ρ. Μεϊντάνι, αντιδρώντας στην πρόθεση του Γιουγκοσλάβου ομολόγου του Σλ. Μιλόσεβιτς για συμμετοχή και του Κοσσυφοπεδίου στις γιουγκοσλαβικές προεδρικές-βουλευτικές εκλογές 24ης Σεπτεμβρίου 2000, δηλώνει: «Η διεθνή κοινότητα πρέπει να δώσει μια σαφή και σκληρή απάντηση, για να μην επιτρέψει οποιαδήποτε παιχνίδια ή καιροσκοπισμούς εγκληματιών πολέμου, όπως ο Μιλόσεβιτς».Γίνεται γνωστό ότι  χθες αμερικανικά αεροπλάνα βομβάρδισαν θέσεις της ιρακινής αεράμυνας(σύμφωνα με αμερικανική ανακοίνωση τα αεροπλάνα είχαν  δεχθεί προηγουμένως τα αμερικανικά πυρά).Ο πρόεδρος της Αλβανίας Ρ. Μείντάνι, αντιδρώντας στην πρόθεση του Γιουγκοσλάβου ομολόγου του Σλ .Μιλόσεβιτς για συμμετοχή και του Κοσσυφοπεδίου στις γιουγκοσλαβικές προεδρικές-βουλευτικές εκλογές της 24ης Σεπτεμβρίου 2000, δηλώνει: «Η διεθνή κοινότητα πρέπει να δώσει μια σαφή και σκληρή απάντηση, για να μην επιτρέψει οποιαδήποτε παιχνίδια  και καιροσκοπισμούς εγκληματιών πολέμου, όπως ο Μιλόσεβιτς».Ο πρώην πρόεδρος της Αλβανίας Σ. Μπερίσα μιλώντας (2/9) στην Πλατεία των Τιράνων κατηγορεί την κυβέρνηση του πρωθυπουργού Ι. Μέτα ως: «Κυβέρνηση εγκληματιών που αποτελούν μέρος της μαφίας και υποθάλπουν το οργανωμένο έγκλημα».Σοβαρές συζητήσεις προκαλεί μεταξύ των Υπ. Εξωτερικών των χωρών-μελών της Ε.Ε. η δήλωση του αρμόδιου για θέματα διεύρυνσης επιτρόπου Γκ. Φερχόιγκεν(Γερμανός) ότι: «Η Γερμανία θα μπορούσε να κάνει δημοψήφισμα πριν δεχθεί την είσοδό νέων μελών  στην  Ε.Ε.
ΔΕΥΤΕΡΑ 4 ΣΕΠΤΕΜΒΡΙΟΥ 2000  Ο πρόεδρος της ΝΔ έχει συνάντηση με τον πρόεδρο του Συνασπισμού Ν. Κωνσταντόπουλο. Οι δύο άνδρες συζητούν το θέμα της διαπλοκής πολιτικών και οικονομικών συμφερόντων(η συνάντηση και η συζήτηση του θέματος γίνεται με πρωτοβουλία του Ν. Κωνσταντόπουλου). Σε δηλώσεις που κάνει ο Κ. Καραμανλής, μετά το τέλος της συνάντησης, λέει ότι: «Η πολιτική σήμερα έχει ανάγκη από περισσότερο φώς». Συνεχίζοντας λέει: «Σε αυτή την κατεύθυνση κινούμαστε και δεν θα κάνουμε πίσω. Γι’ αυτό ανταποκριθήκαμε άμεσα στην πρόταση του προέδρου του Συνασπισμού. Μπορεί να διαφωνούμε, όπως είναι φυσικό στην πολιτική, σε πολλά θέματα. Μας ενώνει όμως η κοινή προσπάθεια για τη θωράκιση της Δημοκρατίας και την αξιοπιστία της πολιτικής». Σε δηλώσεις που κάνει ο πρόεδρος του Συνασπισμού, μετά το τέλος της συνάντησης, παρομοιάζει «τη σημερινή εικόνα του πολιτικού συστήματος εν μέσω των διαπλεκομένων συμφερόντων με το σύμπλεγμα του Λαοκόωνος». {Λέει ακόμη Κ. Καραμανλής: «Η επικείμενη απελευθέρωση των αγορών, η διαχείριση του Γ’ Κοινοτικού Πλαισίου Στήριξης, η προετοιμασία των Ολυμπιακών Αγώνων και τα εξοπλιστικά προγράμματα είναι τεράστιες προκλήσεις και δεν πρέπει να χαθεί ούτε μια δραχμή από τα χρήματα των Ελλήνων φορολογουμένων». Συνεχίζοντας λέει Ν. Κωνσταντόπουλος: «Επειδή εκρεμμεί η διάθεση δεκάδων τρισεκατομμυρίων δημόσιου χρήματος και η διαπλοκή είναι ανταγωνιστική και κρατικοδίαιτη, είναι  αναγκαίο να υπάρχει διαφάνεια και έλεγχος σε όλους τους τομείς, για όλα τα συγκροτήματα, για όλα τα Μέσα Μαζικής Ενημέρωσης ανεξαιρέτως»(ο Ν. Κωνσταντόπουλος έχει συνάντηση, για το θέμα των διαπλεκομένων, και με τον Υπ. Δικαιοσύνης  Μ. Σταθόπουλο).}Ο Κυβερνητικός Εκπρόσωπος Δ. Ρέππας, επικρίνοντας την πρωτοβουλία του προέδρου του Συνασπισμού Ν. Κωνσταντόπουλου να προκαλέσει ευρεία συζήτηση για το θέμα των διαπλεκομένων συμφερόντων, τον κατηγορεί ότι: «Επιδιώκει τη συγκρότηση αντικυβερνητικού μετώπου και ότι αυτοαναγορεύεται σε εισαγγελέα και τιμητή των πάντων». Συνεχίζοντας ο Κυβερνητικός Εκπρόσωπος  λέει: «Πιστεύουμε ότι όχι απλώς σφάλλουν αυτοί που επιδίδονται σε μια τέτοια πολιτική δραστηριότητα, όχι μόνο αντιστρατεύονται το δημόσιο συμφέρον, αφού δηλητηριάζουν το δημόσιο βίο με τον τρόπο που συμπεριφέρονται, αλλά τελικώς βλάπτουν τα δικά τους κομματικά συμφέροντα. Δεν το αντιλαμβάνονται τώρα. Ο ελληνικός λαός όμως, σε ανάλογες περιπτώσεις έδωσε τις απαντήσεις του».Ο Εκπρόσωπος Τύπου της ΝΔ Θ. Ρουσόπουλος σε δήλωσή του αναφέρει τα εξής: «Εμφανίζοντας την αγωνία των πολιτικών δυνάμεων για την ποιότητα της δημοκρατίας στον τόπο μας ως δημιουργία αντικυβερνητικού μετώπου, ο εκπρόσωπος της κυβέρνησης δεν πετυχαίνει τίποτα άλλο από το να επιβεβαιώνει την καθεστωτική λογική της, αλλά και την ενοχή της».Αύξηση κατά 1,48% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 3.655,26 μονάδες.
ΔΕΥΤΕΡΑ 4 ΣΕΠΤΕΜΒΡΙΟΥ 2000 διεθνήΟ Γερμανός καγκελάριος Γκ. Σρέντερ μιλώντας στο Βερολίνο υποστηρίζει μια ταχεία διεύρυνση της Ε.Ε. προς Ανατολάς. Λέει μεταξύ άλλων: «Εμείς είμαστε οι τελευταίοι που θα θέλαμε να θέσουμε το χρονοδιάγραμμα αυτό υπό αμφισβήτηση. Η διεύρυνση της Ε.Ε. προς ανατολάς θα προσφέρει νέες ευκαιρίες: Νέες αγορές για τις βιομηχανίες μας και ταυτόχρονα ένα νέο ανταγωνισμό. Είμαι πεπεισμένος  ότι  σ το σύνολό τους τα νέα ομόσπονδα κρατίδια θα επωφεληθούν από τη διεύθυνση της Ε.Ε.». Ο Γερμανός Υπ. Εξωτερικών Γ. ΦΊσερ μιλώντας στο Βερολίνο σε σύνοδο των Γερμανών πρεσβευτών απορρίπτει την πρόταση του Γερμανού Επιτρόπου, αρμόδιου για θέματα Διεύρυνσης Γκ. Φερχοίγκεν σχετικά με τη διεξαγωγή δημοψηφίσματος για την έγκριση(από τους Γερμανούς) της διεύρυνσης της Ε.Ε. προς Ανατολάς.Ο πολιτικός διοικητής του ΟΗΕ στο Κοσσυφοπέδιο Μπ. Κουσνέρ σε δηλώσεις του αναφέρει ότι: «Όλοι οι κάτοικοι του Κοσσυφοπεδίου δικαιούνται να συμμετάσχουν στις (γιουγκοσλαβικές προεδρικές-βουλευτικές)εκλογές. Ο Μπ. Κουσνέρ χαρακτηρίζει τις εκλογές «φάρσα». Λέει ακόμη: «Είναι αδύνατο να τις υποστηρίξουμε χωρίς εκλογικούς καταλόγους και την προφανή πρόθεση η καταμέτρηση των ψήφων να γίνει στη Σερβία και όχι στα εκλογικά τμήματα».
ΤΡΙΤΗ 5 ΣΕΠΤΕΜΒΡΙΟΥ 2000 Υπό την προεδρία του Αρχιεπισκόπου Αθηνών και πάσης Ελλάδος Χριστοδούλου συνέρχεται η Διαρκής Ιερά Σύνοδος με τη νέα της σύνθεση(μεταξύ των θεμάτων που συζητούνται κατά τη διάρκεια της συνεδρίασης είναι και το θέμα του μαθήματος των Θρησκευτικών. Ο Υπ. Παιδείας Π. Ευθυμίου δίνει στη δημοσιότητα τις επιστολές που αντάλλαξαν για το θέμα η Ιερά Σύνοδος και το υπουργείο παιδείας).Σε δηλώσεις που κάνει στη Θεσσαλονίκη ο πρόεδρος των Φιλελευθέρων Στ. Μάνος, λέει και τα εξής: «Η διαπλοκή είναι περισσότερη από όση ομολογούν οι άλλοι. Υπάρχει η μυρωδιά, γίνεται συζήτηση. Το φαινόμενο της διαπλοκής λερώνει την πολιτική ζωή». Συνεχίζοντας λέει: «Το πρόβλημα της διαπλοκής υπάρχει εκεί που συναντιούνται πολιτικά και κομματικά  με οικονομικά συμφέροντα. Και που γίνεται αυτό; Γίνεται στις προμήθειες του Δημοσίου, σε ορισμένα μεγάλα έργα».Ο πρόεδρος του Συνασπισμού Ν. Κωνσταντόπουλος στο πλαίσιο της πρωτοβουλίας του για το θέμα της καταπολέμησης των διαπλεκομένων συμφερόντων, έχει συνάντηση με τον γραμματέα της Κ.Ε. του ΠΑΣΟΚ Κ. Σκανδαλίδη. Σε δηλώσεις που κάνει ο Ν. Κωνσταντόπουλος, μετά το τέλος της συνάντησης, λέει μεταξύ άλλων ότι: «Για την αντιμετώπιση της διαπλοκής δεν επαρκεί η υπάρχουσα νομοθεσία, χρειάζονται νέες ρυθμίσεις, δεν εφαρμόζεται η υπάρχουσα νομοθεσία και χρειάζεται άμεση και αποτελεσματική ενεργοποίησή της». Σε δηλώσεις που κάνει ο Κ. Σκανδαλίδης υποστηρίζει ότι το υπάρχον θεσμικό πλαίσιο είναι επαρκές(χρειάζονται βελτιώσεις). Λέει ακόμη ότι: «Δίνεται η εικόνα ότι γίνεται ένα μέτωπο κατά της κυβέρνησης».Ο Ν. Κωνσταντόπουλος έχει για το θέμα των διαπλεκομένων συνάντηση και με τον πρόεδρο του ΔΗΚΚΙ Δ. Τσοβόλα. (Η γ.γ. του ΚΚΕ Αλέκα Παπαρήγα δεν δέχτηκε να συζητήσει με τον Ν. Κωνσταντόπουλο για το θέμα των διαπλεκομένων).Αύξηση κατά 5,05% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 3.839,76 μονάδες.
ΤΡΙΤΗ 5 ΣΕΠΤΕΜΒΡΙΟΥ 2000 διεθνήΣε δηλώσεις που κάνει ο Τούρκος Υπ. Δικαιοσύνης Χ. Τουρκ, αντιδρώντας «με το γάντι» στις επεμβάσεις της στρατιωτικής ηγεσίας στα πολιτικά πράγματα της Τουρκίας(αξίωση των στρατιωτικών για ψήφιση νόμου που θα προβλέπει την απόλυση δημοσίων υπαλλήλων που έχουν ισλαμιστικές ή φιλοκουρδικές ιδέες), δηλώνει: «Απαιτείται προσοχή στις δηλώσεις που προέρχονται από τους χώρους της Άμυνας και της Δικαιοσύνης»(ο απερχόμενος πρόεδρος του Συμβουλίου Επικρατείας της Τουρκίας σε δηλώσεις του ανέφερε ότι: «Οι ισλαμιστές έχουν φωλιάσει και στο δικαστικό σώμα»).Ο υποψήφιος του αμερικανικού Ρεπουμπλικανικού Κόμματος στις προσεχείς προεδρικές εκλογές Τζ. Μπους Τζούνιορ, ενώ βρίσκεται μπροστά στα μικρόφωνα, αγνοώντας αν είναι ανοικτά ή κλειστά, προκειμένου να μιλήσει σε προάστιο του Σικάγου λέει σιγά-σιγά στον ευρισκόμενο δίπλα του υποψήφιο αντιπρόεδρο Ντ. Τσένι: «Κοίτα εκεί, είναι ο Άνταμ  Κλάιμερ, μεγάλο καθίκι»( τα μικρόφωνα ήταν ανοικτά και τα λόγια του τα άκουσαν όλοι παρευρισκόμενοι, ο Κλάιμερ είναι δημοσιογράφος της  εφημερίδας «Νιου Γιορκ Τάιμς»).
ΤΕΤΑΡΤΗ 6 ΣΕΠΤΕΜΒΡΙΟΥ 2000           Ο Υπ. Εξωτερικών Γ. Παπανδρέου έχει στα Σκόπια συνάντηση με τον πρωθυπουργό της «ΠΓΔΜ» Λ. Γκεοργιέφσκι(συναντά και άλλους πολιτικούς ηγέτες). Σε δηλώσεις που κάνει στα Σκόπια ο Έλληνας Υπ. Εξωτερικών αναφερόμενος στην επικείμενη επίσκεψή του Βελιγράδι, λέει: «Μεταφέρουμε ένα μήνυμα, την επιθυμία να δούμε τον σερβικό λαό να καταστεί, όπως έχει δικαίωμα, μέρος της Ευρώπης. Εμείς ως Έλληνες θέλουμε να δούμε τον σερβικό λαό να γίνεται μέρος των ευρωπαϊκών θεσμών, γιατί οι Σέρβοι έχουν δικαίωμα να είναι μέρος της Ευρώπης. Η Σερβία μπορεί να βοηθήσει τον εαυτό της, μπορεί να κάνει βήματα, θα έπρεπε να κάνει βήματα, ώστε να βοηθήσει την περιφερειακή σταθερότητα, να βοηθήσει να προχωρήσει η περιοχή σε δημοκρατικό δρόμο».Ο πρόεδρος του Συνασπισμού Ν. Κωνσταντόπουλος, στο πλαίσιο της πρωτοβουλίας που ανέλαβε για το θέμα της αντιμετώπισης των διαπλεκομένων συμφερόντων, έχει διαδοχικές συναντήσεις με τον πρόεδρο των φιλελευθέρων Στ. Μάνο και τον πρόεδρο της Πολιτικής  Άνοιξης Α. Σαμαρά. Σε δηλώσεις που κάνει ο Στ. Μάνος , μετά το τέλος της συνάντησης που είχε με τον Ν. Κωνσταντόπουλο, λέει: «Το μεγάλο βήμα για τον περιορισμό της διαπλοκής είναι να κτυπηθεί στη ρίζα της. Η ρίζα της διαπλοκής είναι η επιχειρηματική δραστηριότητα του κράτους και η υπερβολική του ανάμιξη στην οικονομική ζωή του τόπου. Αν δεν κτυπηθεί η ρίζα, κάθε άλλη προσπάθεια θα έχει μόνο πρόσκαιρο αποτέλεσμα».Σε δηλώσεις που κάνει στη Θεσσαλονίκη ο Υπ. Άμυνας Α. Τσοχατζόπουλος, αναφερόμενος στο θόρυβο που υπάρχει για το θέμα τω διαπλεκομένων συμφερόντων(πολιτικά- οικονομικά συμφέροντα), λέει: «Οποιαδήποτε κουβέντα περί διαπλεκομένων, σε ότι αφορά το υπουργείο, βρίσκουν την απάντηση τους μέσα από την εφαρμογή άμεμπτων συστημάτων ελέγχου, που ανά πάσα στιγμή είναι δυνατόν να ελεγχθούν από τους αρμόδιους φορείς».Ο βουλευτής του ΠΑΣΟΚ Ε. Γιαννόπουλος μιλώντας από τον τηλεοπτικό σταθμό  «Blue Sky» λέει μεταξύ άλλων: «Είναι προτιμότερο να έχεις έναν επιτυχημένο πρωθυπουργό παρά να θέλουν να γίνουν πρωθυπουργοί η Βάσω Παπανδρέου και ο Γιάννης Παπαντωνίου».Αύξηση κατά 2,49% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 3.935,52 μονάδες.
ΤΕΤΑΡΤΗ 6 ΣΕΠΤΕΜΒΡΙΟΥ 2000 διεθνήΣε συνέντευξή που δίνει στην εφημερίδα «Ντεμοκράτζια» ο πρόεδρος της Επιτροπής Εκμετάλλευσης Ατομική Ενέργειας της Βουλγαρίας Γκ. Κατσίεφ, αναφέρει μεταξύ άλλων ότι: «Από την αρχή του έτους στον πυρηνικό σταθμό του Κοζλοντούι έχουν σημειωθεί 50 πυρηνικά επεισόδια )κατά τη διάρκεια του ενός από αυτά προκλήθηκε διαρροή ραδιενέργειας σε επίπεδο «70 με 80 φορές υψηλότερο από το φυσιολογικό»).Η τουρκική εφημερίδα «Χουριέτ» σε δημοσίευμά της αναφέρει ότι: Ο αντιπρόεδρος της τουρκικής κυβέρνησης και αρχηγός του κόμματος της «Μητέρας Πατρίδας» Μ. Γιλμάζ σε δηλώσεις του επισήμανε ότι: «Υπάρχουν κύκλοι που εκφράζονται φόβοι ότι η Τουρκία θα διαλυθεί εάν εισέλθουμε στην Ευρωπαϊκή Ένωση. Οι ένοπλες δυνάμεις συμμερίζονται αυτή την ευαισθησία».Το Ευρωπαϊκό Κοινοβούλιο εγκρίνει τη διάθεση στην Τουρκία(μέσα σε τρία χρόνια) οικονομικής βοήθειας ύψους 135 εκατομμυρίων «Ευρώ»(περίπου 46 δισεκατομμυρίων δραχμών για την προώθηση οικονομικοκοινωνικών μεταρρυθμίσεων(είναι η πρώτη συνεδρίαση του Κοινοβουλίου μετά τις θερινές διακοπές).
ΠΕΜΠΤΗ 7 ΣΕΠΤΕΜΒΡΙΟΥ 2000       Ο Υπ. Εξωτερικών Γ. Παπανδρέου έχει στο Βελιγράδι συνάντηση με τον πρόεδρο της Γιουγκοσλαβίας Σλ. Μιλόσεβιτς. Σε ανακοίνωση της γιουγκοσλαβικής προεδρίας που εκδίδεται, μετά το τέλος της συνάντησης, αναφέρονται τα εξής: «Η Γιουγκοσλαβία ακολουθεί με συνέπεια πολιτική ειρήνης και ως χώρα που έχει κεντρική θέση στα Βαλκάνια αποτελεί παράγοντα ειρήνης και σταθερότητας και παράδειγμα ανεξαρτησίας στην περιοχή»(ο  Γ. Παπανδρέου έχει επίσης συνάντηση με τον Β. Κοστούνιτσα, βασικό αντίπαλο του Σλ. Μιλόσεβιτς στις επικείμενες γιουγκοσλαβικές προεδρικές εκλογές).Με αφορμή τη συνάντηση στο Βελιγράδι του Έλληνα Υπ. Εξωτερικών Γ. Παπανδρέου με τον Γιουγκοσλάβο πρόεδρο Σλ. Μιλόσεβιτς το αμερικανικό υπουργείο Εξωτερικών σε ανακοίνωσή του αναφέρει ότι: «Θεωρεί ατυχές το γεγονός πως ένας Ευρωπαίος ηγέτης του αναστήματος του αναστήματος του Γ. Παπανδρέου θα έπρεπε να συναντηθεί με έναν παραπεμπόμενο για εγκλήματα πολέμου». Το «¨ανάστημα¨» Γ. Παπανδρέου Υπ. Εξωτερικών Ελλάδος αντιδρώντας δηλώνει: «Εγώ δεν ζήτησα την εξουσιοδότηση των Αμερικάνων για να κάνω το ταξίδι. Είναι ελληνική πολιτική. Βεβαίως η Ουάσιγκτον είχε  ενημερωθεί»).Ο βουλευτής της ΝΔ Γ. Κεφαλογιάννης  αναφερόμενος στο θέμα των διαπλεκομένων συμφερόντων λέει: «Ως υπουργός στην Οικουμενική κυβέρνηση του κ. Ζολώτα, μου ζητήθηκε να ανατεθεί μια μεγάλη προμήθεια υλικού απευθείας σε ιδιώτη χωρίς  διαγωνισμό και σε τιμές υπερβολικά υψηλές  έναντι των διεθνών τιμών. Το υπουργείο επέμενε σε διεθνή διαγωνισμό που θα εξασφάλιζε καλύτερη ποιότητα και συμφερότερες τιμές για το Δημόσιο. Επειδή οι πιέσεις ήταν αφόρητες και η διοίκηση του οργανισμού λειτουργούσε προς την κατεύθυνση του ιδιώτη, αναγκάστηκα να φέρω το θέμα στο τότε υπουργικό συμβούλιο. Το υπουργικό συμβούλιο πήρε ομόφωνα απόφαση να σταματήσουν αμέσως οι διαδικασίες που είχαν αρχίσει μεταξύ του ιδιώτη και του ΔΣ του Οργανισμού και όρισε μια τριμελή εξ υπουργών επιτροπή για να διευθετήσει το θέμα κατά το συμφερότερο για το δημόσιο τρόπο. Το αποτέλεσμα ποιο ήτο; Το ΔΣ του Οργανισμού που μοναδικός μέτοχος ήταν το Δημόσιο αγνόησε την απόφαση του υπουργικού συμβουλίου και ανέθεσε την προμήθεια στον ιδιώτη ύστερα από παρέμβαση των αρχηγών που στήριζαν την κυβέρνηση. Φυσικά υπέβαλα την παραίτησή μου, δημιουργήθηκε κυβερνητική κρίση, με αποτέλεσμα να αποχωρήσουν  από την κυβέρνηση και τα άλλα κοινοβουλευτικά μέλη και η χώρα να οδηγηθεί σε εκλογές. Ο εξευτελισμός όμως του υπουργικού συμβουλίου, ως κορυφαίου θεσμού της Δημοκρατίας, έμεινε στην ιστορία της χώρας». Σε δηλώσεις  που κάνει ο πρόεδρος της Πολιτικής Άνοιξης Α. Σαμαράς λέει και τα εξής: «Η βόμβα του Γιάννη Κεφαλογιάννη στη βουλή επιβεβαίωσε με τον πιο επίσημο τρόπο ότι ο κ. Μητσοτάκης είναι ο μακροβιότερος αρχιερέας της διαπλοκής¨.Σε δηλώσεις που κάνει στη Θεσσαλονίκη η γ.γ. του ΚΚΕ Αλέκα Παπαρήγα, αναφερόμενη στο θέμα των διαπλεκομένων συμφερόντων, λέει: «Τόσα χρόνια στην Ελλάδα, ας πάρουμε μετά τον πόλεμο, ας πάρουμε μετά το ΄75, υπήρχαν επιχειρηματίες οι οποίοι θυσαύριζαν, χωρίς να τους στηρίζουν κυβερνήσεις; Υπήρχαν κυβερνήσεις που δεν είχαν σχέσεις με επιχειρηματίες;» Συνεχίζοντας λέει: «Οι πλουτοκράτες τσακώνονται μεταξύ τους αλλά είναι ενωμένοι στην υπερεκμετάλλευση των εργαζομένων. Γι’ αυτό λέμε ότι είναι αποπροσανατολισμός να καθόμαστε τώρα εμείς να ψάχνουμε ποιος υπουργός συνάντησε ιδιαιτέρως ποιον. Δεν χρειάζεται. Εμείς βλέπουμε τι νόμοι ψηφίζονται. Η ποιος πολιτικός σχετίζεται με ποιον,. Αυτό είναι το θέμα. Το θέμα είναι ότι υπάρχει έδαφος να γιγαντώνονται μονοπώλια και αυτό το έδαφος καλλιεργείται μέσα από πολιτικές αποφάσεις».Αύξηση κατά 3,17% σημειώνει ο γενικός δείκτης τιμών των μετοχών στο χρηματιστήριο Αθηνών , με αποτέλεσμα να διαμορφωθεί στις 4.060,20 μονάδες.
ΠΕΜΠΤΗ 7 ΣΕΠΤΕΜΒΡΙΟΥ 2000 διεθνήΣε δηλώσεις που κάνει ο Γιουγκοσλάβος Υπ. Εξωτερικών Ζ. Γιοβάνοβιτς, αναφερόμενος στις επικείμενες γιουγκοσλαβικές προεδρικές εκλογές, λέει ότι: «Οι εκλογές αποτελούν αναφαίρετο κυριαρχικό δικαίωμα της Γιουγκοσλαβίας και κανείς δεν έχει δικαίωμα να παρέμβει. Οι εκλογές γίνονται για να εκφραστεί η βούληση του γιουγκοσλαβικού λαού και όχι για να ικανοποιηθεί ο οποιοσδήποτε, οπουδήποτε».  Γίνεται γνωστό ότι η Ιντερπόλ έστειλε στις αστυνομίες 178 χωρών ένταλμα για τη σύλληψη του Γιουγκοσλάβου προέδρου Σλ. Μιλόσεβιτς.Σε δηλώσεις που κάνει ο Τουρκοκύπριος ηγέτης Ρ. Ντενκτάς, αναφερόμενος στο ενδεχόμενο αποχώρησης από τα κατεχόμενα κυπριακά εδάφη των τουρκικών στρατευμάτων, λέει: «Εάν τα στρατεύματα της Τουρκίας φύγουν στην Κύπρο, τότε το νησί θα μεταβληθεί σε Λίβανο  του  1976».Η Ευρωπαϊκή Επιτροπή ζητά από τη Γαλλία να σεβαστεί τις υποχρεώσεις της προς την Ε.Ε. και να διασφαλίσει την ελεύθερη  και απρόσκοπτη κυκλοφορία προσώπων και αγαθών στο έδαφός της(να σταματήσουν τα μπλόκα των απεργών και αγροτών).Ο πρώην πρόεδρος της Αλβανίας και νυν ηγέτης της αντιπολίτευσης Σ. Μπερίσα σε δηλώσεις του αναφέρει ότι : «Η κυβέρνηση δεν έγραψε στους εκλογικούς καταλόγους περίπου 600.000 ψηφοφόρους στην προσπάθειά της να κάνει νοθεία στις επικείμενες (1η Οκτωβρίου) δημοτικές εκλογές» (ισχυρίζεται ότι έχει στα χέρια του, σχετική με το θέμα επιστολή του ΟΑΣΕ).
ΤΕΤΑΡΤΗ 13 ΟΚΤΩΒΡΙΟΥ  1999       Ο επίτιμος πρόεδρος της ΝΔ Κ. Μητσοτάκης σε συνέντευξή του στο τηλεοπτικό σταθμό «MEGA»:  «Σωστά έστειλε ο Κ. Σημίτης  μήνυμα  προς  την  τουρκική  πλευρά,  δεν  σας  κρύβω, και  εγώ  το  έστειλα   με  το δικό μου τρόπο προς την  τουρκική   πλευρά».  Σε άλλο σημείο «Στην Ελλάδα – δόξα το Θεό – έχουμε μια κατάσταση καλή για να έχουμε μια κυβέρνηση η οποία, αφού  πέρασε το ΠΑΣΟΚ από πολλές  περιπλανήσεις,  μπαίνει στην σωστή κατεύθυνση  του διαλόγου και  της προσπάθειας  ειρηνικής  επίλυσης  των διαφορών μας.  Έχουμε μια αντιπολίτευση υπεύθυνη, εν πάση περιπτώσει δεν έχουμε την ακραία αντιπολίτευση του παρελθόντος  και έχουμε και τα μικρά κόμματα τα οποία εν πολλοίς συνεισφέρουν θετικά».Σε δηλώσεις που κάνει στον τηλεοπτικό σταθμό «ΜΕΓΚΑ» ο πρώην πρωθυπουργός Μ. Γιλμάζ  λέει: «Αν αναμένετε μια χειρονομία από  την Τουρκία ζωτικής σημασίας για το Κυπριακό, φοβάμαι πως η Τουρκία δεν είναι σε θέση να κάνει  καμία  χειρονομία».Ο Υπ. Εξωτερικών Γ. Παπανδρέου σε δηλώσεις του, αναφερόμενος στο θέμα της διεύρυνσης της Ε.Ε., λέει ότι: «Όλες οι χώρες στα Βαλκάνια θεωρούμε ότι μπορούν να είναι μέλη της Ε.Ε. Συμπεριλαμβάνουμε σε αυτή την πρότασή μας και τη Γιουγκοσλαβία» (αφήνει να εννοηθεί ότι αναφέρεται στην μετά-Μιλόσεβιτς Γιουγκοσλαβία).Ο  Υπ. Εξωτερικών Γ. Παπανδρέου  έχει συνάντηση στην Αθήνα με τον Κύπριο ομόλογο του Κασουλίδη. Σε δηλώσεις που κάνει ο Κύπριος υπουργός  λέει «Υπάρχουν αυτή τη στιγμή τρεις  παράλληλοι διαπραγματευτικού δρόμοι, οι προσπάθειες  λύσης του Κυπριακού, οι ελληνοτουρικές  σχέσεις  και οι ευρωτουρκικές  σχέσεις.  Αυτοί οι τρείς ανεξάρτητοι δρόμοι δεν σχετίζονται μεταξύ τους, είναι ανεξάρτητοι. Οποιαδήποτε πρόοδος όμως στον ένα ενισχύει τους άλλους δύο». Ο Υπ. Αμύνης Α. Τσοχατζόπουλος στο πλαίσιο της επίσκεψης που πραγματοποιεί στο Ισραήλ, είχε συνάντηση με  τον Ισραηλινό πρόεδρο Ε. Βάιζμαν(προεδρικό μέγαρό, Δυτική Ιερουσαλήμ).Υπό την προεδρία του Κ. Καραμανλή συνέρχεται η Εκτελεστική Επιτροπή της ΝΔ. Σε δηλώσεις που κάνει ο εκπρόσωπος Τύπου του κόμματος Α. Σπηλιωτόπουλος λέει και τα εξής: «Σήμερα αποφασίσαμε τη μετωπική σύγκρουση με τη διαφθορά. Το μείζον πρόβλημα, που αυτή τη στιγμή υπάρχει, είναι ότι κυριαρχεί η αδιαφάνεια σε κάθε πτυχή του δημόσιου βίου. Αυτή τη νοσηρότητα η ΝΔ είναι αποφασισμένη να την πολεμήσει και στην κατεύθυνση αυτή θα επιδιώξει συνεννόηση με τα  υπόλοιπα  κόμματα  της  αντιπολίτευσης».
ΤΕΤΑΡΤΗ 13 ΟΚΤΩΒΡΙΟΥ 1999 διεθνήΟ πρόεδρος  της  Ευρωπαϊκής  Επιτροπής Ρ. Πρόντι  παρουσιάζει  στο  Ευρωπαϊκό κοινοβούλιο την έκθεση της επιτροπής  για θέματα διεύρυνσης της Ε.Ε. και αναφερόμενος στην Τουρκία λέει: «Η περίπτωση της Τουρκίας θέλει ειδική μεταχείριση» (έχει σαφώς το καθεστώς της υποψήφιας χώρας – δεν μπορεί να αρχίσουν διαπραγματεύσεις ένταξης  γιατί  δεν  πλήρη  τα  πολιτικά  κριτήρια που προβλέπει η Κοπεγχάγη). Ο Τούρκος Υπ. Εξ Ι. Τζεμ μιλώντας στην τουρκική εθνοσυνέλευση για ελληνοτουρκικά: «Η Ελλάδα και η Τουρκία έχουν δικές  τους αλήθειες και  δεν  παραιτούνται  από   αυτές». Συνεχίζοντας λέει ότι: «Δεν είναι σωστό να πιστεύεται ότι επειδή  υπάρχει  κάποια ηπιότητα, θα βελτιωθούν όλα. Η Τουρκία και  Ελλάδα αγωνίζονται  για  τα συμφέροντα τους. Η επιδεξιότητα είναι να βρεθούν τα κοινά σημεία, εάν υπάρχουν κοινά σημεία, στα συμφέροντα αυτά».  Σε άλλο σημείο της ομιλίας του λέει: «Προ ετών η ελληνική εξωτερική πολιτική θεωρούσε ότι το συμφέρον  της Ελλάδος ήταν η διαμάχη με τη Τουρκία. Η σημερινή εξωτερική πολιτική όμως θεωρεί ότι συμφέρον της Ελλάδος είναι  και να μην βρίσκεται σε διαμάχη με την Τουρκία και να μειώσει την ένταση στο Αιγαίο. Η μεταξύ τους διαφορά είναι σημαντική, όμως κατά βάση υπάρχουν υπολογισμοί που έχουν να κάνουν με τα ίδια τα συμφέροντα». «Εξηγήσαμε με σαφήνεια στους συνομιλητές μας ότι η Τουρκία δεν έχει βλέψεις επί των εδαφών κανενός». Στο Πακιστάν ο Πραξικοπηματίας στρατηγός Π. Μουσάραφ στο διάγγελμά που απευθύνει προς τον Πακιστανικό λαό, αναφέρει ότι: «Οι ένοπλες δυνάμεις παρενέβησαν προκειμένου να θέσουν τέρμα στην αβεβαιότητα και την αταξία που επικρατούσαν στην χώρα (το πραξικόπημα καταδικάζουν πολλές χώρες). Ο Λευκός Οίκος σε ανακοίνωση του αναφέρει ότι: «Επιθυμεί την αποκατάσταση πολιτικής διακυβέρνησης, συμβατή με τις δημοκρατικές αρχές και το Σύνταγμα». Ο πρώην Γενικός Γραμματέας του ΝΑΤΟ Χ. Σολάνα δηλώνει ότι: «Όταν μαθαίνεις για στρατιωτικό πραξικόπημα και ξέρεις ότι η χώρα έχει πυρηνικά, θα πρέπει να ανησυχείς».  Η πρώην πρωθυπουργός Μπεναζίρ Μπούτο δηλώνει ότι: «Η 12η Οκτωβρίου δεν θα μείνει γνωστή ως η μέρα που ¨πέθανε η δημοκρατία¨,  αλλά ως  η ημέρα που η δημοκρατία αρχίζει να ¨ξαναγεννιέται¨».
ΠΕΜΠΤΗ 14 ΟΚΤΩΒΡΙΟΥ  1999Ο Υπ. Άμυνας Α. Τσοχατζόπουλος έχει στο Τελ Αβίβ συνάντηση με τον Ισραηλινό πρωθυπουργό και Υπουργό  Άμυνας  Ε. Μπάρακ. Οι δύο άνδρες υπογράφουν νέα συμφωνία  στρατιωτικής συνεργασίας Ελλάδος- Ισραήλ.  Σε  δηλώσεις  που  κάνει  ο  Έλληνας  υπουργός αναφέρει και τα εξής: «Αποφασίσαμε να ανανεώσουμε τη συμφωνία και να τη διευρύνουμε με όλα εκείνα τα στοιχεία που συγκεκριμένα πλέον επιβάλλουν οι ανάγκες  ενδυνάμωσης της αμυντικής μας συνεργασίας»(η προηγούμενη συνεργασία είχε υπογραφεί το 1994). Έντονή είναι η αντιπαράθεση μεταξύ κυβέρνησης και αντιπολίτευσης, εντός και εκτός βουλής, για το θέμα του «Ολυμπιακού Βιντεολόττο» (τα έσοδα θα διατεθούν για την οργάνωση των Ολυμπιακών Αγώνων του 2004). Η κυβέρνηση υποστηρίζει ότι: «Το ¨Βιντεολόττο¨ είναι δέσμευση προς την ΔΟΕ από το φάκελο διεκδίκησης των Ολυμπιακών Αγώνων. Η ΝΔ ζητά τη ματαίωση του ¨Βιντεολόττο¨. Ο Στ. Μάνος ισχυρίζεται ότι ο διαγωνισμός για το ¨Βιντεολόττο¨ είναι  διάτρητος).Ο εκπρόσωπος Τύπου της ΝΔ Α. Σπηλιωτόπουλος, με αφορμή το θέμα του «Ολυμπιακού Βιντεολόττο» δηλώνει ότι: «Οι κυβερνήσεις  του ΠΑΣΟΚ ευθύνονται για τη διαφθορά που μαστίζει σήμερα το δημόσιο βίο της χώρας και είναι αυτές που εισήγαγαν και θεσμοθέτησαν διαδικασίες αδιαφάνειας». Συνεχίζοντας  λέει  ότι: «Η ΝΔ θα αγωνιστεί κατά τρόπον ανένδοτο κατά της διαφθοράς, έχει την πολιτική βούληση και έχει επεξεργαστεί τους κατάλληλους μηχανισμούς για να παρέμβει άμεσα και αποτελεσματικά».Ο επίτιμος πρόεδρος της ΝΔ Κ. Μητσοτάκης, μιλώντας στη βουλή και αναφερόμενος στο «Ολυμπιακό Βιντεολόττο», λέει: «Τι θέλει η κυβέρνηση να κάνει; Τόσο πολύ υποδουλωμένη είναι στα διαπλεκόμενα, ώστε θέλει καλά και σώνει να φτιάξει αυτό το λαχείο, το οποίο δεν είναι ολυμπιακό λαχείο, αλλά  αποτελεί  ολυμπιακή ντροπή. Η Ελλάς σήμερα είναι η Ελλάς των διαπλεκομένων».
ΠΕΜΠΤΗ 14 ΟΚΤΩΒΡΙΟΥ  1999Η Ιεραρχία της Εκκλησίας της Ελλάδος εκλέγει ως μητροπολίτη Θεσσαλιώτιδος και Φαναριοφερσάλων τον Θεόκλητο Κουμαριανό(46 ετών).Πτώση κατά 3,88% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 5.916,68 μονάδες.ΠΕΜΠΤΗ  14 ΟΚΤΩΒΡΙΟΥ 1999 διεθνήΣτο Πακιστάν οι πραξικοπηματίες κλείνουν το κτήριο της βουλής και δηλώνουν ότι δεν προτίθενται να επιβάλλουν στρατιωτικό νόμο. ο Αμερικανός πρόεδρος Μπ. Κλίντον, «Χαρακτηρίζει τα γεγονότα στο Πακιστάν ως συμφορά για  την πακιστανική δημοκρατία».
ΠΑΡΑΣΚΕΥΗ  15 ΟΚΤΩΒΡΙΟΥ 1999   Ο γραμματέας της Κ.Ε. του ΠΑΣΟΚ Κ. Σκανδαλίδης σε δηλώσεις που κάνει στην Καρδίτσα αναφέρει και τα εξής: «Εμείς θέλουμε εκλογές στο τέλος της τετραετίας, θέλουμε εκλογές μετά την οριστική ένταξη στην ΟΝΕ. Πρέπει η χώρα από το Μάρτιο ως  τον Ιούνιο, που θα υπάρξει η τελική κρίση, να είναι ήσυχη και με πολιτική σταθερότητα διότι θα μετριέται κάθε στιγμή η οικονομία μας. Και ασφαλώς, ολοκληρώνοντας το έργο μας θα ζητήσουμε την ψήφο του λαού. Αν η αντιπολίτευση έχει πάρει απόφαση, γιατί από ότι καταλαβαίνω μάλλον μετέωρα βήματα κάνει μέχρι τώρα, αν έχει πάρει την οριστική απόφαση να οδηγήσει τη χώρα σε εκλογές το Μάρτιο, ας αναλάβει το τίμημα και το κόστος αυτών των εκλογών. Σε αυτή την περίπτωση, και στις 26 Μαρτίου το ΠΑΣΟΚ θα κερδίσει τις εκλογές».Ο πρόεδρος της ΝΔ Κ. Καραμανλής έχει  συνάντηση  με  τον  πρόεδρο  της  βουλής  Απ. Κακλαμάνη. Σε δηλώσεις που κάνει ο Κ. Καραμανλής, μετά το τέλος της συνάντησης, λέει: «Επισκέφθηκα τον πρόεδρο της βουλής για να τον ενημερώσω για το μέγα σκάνδαλο της υπόθεσης των ¨κουλοχέρηδων¨. Το θεώρησα υποχρέωσή μου να τον ενημερώσω και λόγω της θεσμικής μου ιδιότητος και διότι έχει πολλές φορές αντιταχθεί στα φαινόμενα αδιαφάνειας. Θέλω για μια ακόμη φορά να πω ότι αυτή η υπόθεση είναι ντροπή και αίσχος. Να γεμίσει δηλαδή η Ελλάδα, κάθε γειτονιά και κάθε χωριό με ¨κουλοχέρηδες¨ και μάλιστα με μια διάτρητη σύμβαση. Και θέλω ακόμα να πω ότι παράταση σιωπής της κυβέρνησης σε αυτό το θέμα ισοδυναμεί με ενοχή, εάν δεν το πάρουν πίσω, τότε θα έχει αποδειχθεί ότι είναι κυβέρνηση του τζόγου. Και θέλω να πω προς όλους τους Έλληνες και τις Ελληνίδες ότι εμείς αυτό δεν θα το αφήσουμε να περάσει»(ο λόγος για το «Ολυμπιακό Βιντεολόττο»).Πτώση κατά 2,17% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 5.788,49 μονάδες.
ΠΑΡΑΣΚΕΥΗ  15 ΟΚΤΩΒΡΙΟΥ  1999 ΔιεθνήΤο Νόμπελ Ειρήνης απονέμεται στο μη Κυβερνητική Οργάνωση «Γιατροί χωρίς Σύνορα». Ο αξιωματούχος των «Γιατρών  χωρίς  σύνορα» Φιλίπ Μπιμπερσόν, δηλώνει: «Λιγότερη τιμή και περισσότερο βάρος ευθύνης είναι το Νόμπελ Ειρήνης».Πραγματοποιείται στο Τάμπελε της Φιλανδίας έκτακτη σύνοδος των ηγετών των χωρών-μελών της Ε.Ε. Συζητούνται θέματα που αφορούν  τη  λαθρομετανάστευση και θέματα που αφορούν την παροχή ασύλου. Οι Ευρωπαίοι ηγέτες αποφάσισαν επίσης την σύνταξη μιας  Χάρτας με τα θεμελιώδη Δικαιώματα του Ευρωπαίου Πολίτη (οι σύνεδροι  κατά τη διάρκεια του δείπνου που παρατίθεται συζητούν και  το θέμα της «ενταξιμότητας»  της Τουρκίας στην Ε.Ε.).Στο Πακιστάν ο πραξικοπηματία Μουσάραφ αναστέλλει την ισχύς του Συντάγματος, διαλύει το κοινοβούλιο και κηρύσσει τη χώρα σε κατάσταση εκτάκτου ανάγκης. Ο ίδιος αυτοδιορίζεται ανώτατος ηγέτης της χώρας.Ο εκπρόσωπος του Λευκού Οίκου Μ. Χάμερ, με αφορμή τις εξελίξεις στο Πακιστάν δηλώνει: «Ζητούμε την άμεση αποκατάσταση της πολιτικής εξουσίας και θα ζητήσουμε διευκρινήσεις για τις επιπτώσεις της σημερινής ανακοίνωσης». Με αφορμή τις ίδιες εξελίξεις ο εκπρόσωπος του Ινδικού Υπ. Εξωτερικών δηλώνει: «Ανησυχούμε  για  την  κατεύθυνση  προς  την οποία κινείται η κατάσταση. Συνεχίζουμε να παρακολουθούμε στενά στις εξελίξεις».Συνεχίζονται οι ρωσικές επιχειρήσεις στη Τσετσενία. Σε δηλώσεις που κάνει ο επικεφαλής των ρωσικών δυνάμεων στρατηγός Β. Καζάντεφ, λέει ότι: «Ολοκληρώθηκε η πρώτη φάση των επιχειρήσεων στην Τσετσενία.
ΣΑΒΒΑΤΟ  16 ΟΚΤΩΒΡΙΟΥ  1999Σε δηλώσεις που κάνει (Τάμπελε-Φιλανδία) ο πρωθυπουργός Κ. Σημίτης, αναφερόμενος στα πεπραγμένα της έκτακτης συνόδου των ηγετών των χωρών-μελών της Ε.Ε. λέει: «Θεωρούμε ότι η ευρωπαϊκή προοπτική της Τουρκίας ωφελεί την Τουρκία, την Ένωση και συμβάλει στην ειρήνη και στη συνεργασία στην περιοχή, αλλά θα πρέπει να είμαστε ξεκάθαροι ότι η υποψηφιότητα της Τουρκίας είναι μια υποψηφιότητα που έχει συγκεκριμένο περιεχόμενο, είναι γνήσια, συνεπάγεται ευθύνες, συνεπάγεται υποχρεώσεις και όχι μόνο δικαιώματα. Ότι δικαιώματα, ευθύνες, υποχρεώσεις προκύπτουν από τις συνθήκες του Άμστερνταμ και τις αποφάσεις οι οποίες  πάρθηκαν από τα Ευρωπαϊκά Συμβούλια σε συνέχεια της συνθήκης του Άμστερνταμ, αλλά και σχετίζονται γενικά με τα θέματα της  διεύρυνσης  και  από  τις  αποφάσεις  αυτές  και τις συνθήκες αυτές προκύπτουν ορισμένες αρχές  που θα  πρέπει να τηρηθούν. Ο σεβασμός του Διεθνούς Δικαίου και των Διεθνών Συνθηκών, η ειρηνική διευθέτηση των διαφορών, ο σεβασμός της εδαφικής ακεραιότητας των γειτονικών χωρών, το δικαίωμα κάθε άλλης  ευρωπαϊκής  χώρας  να αποτελεί και αυτή μέλος της Ε.Ε.» . Σε άλλο σημείο των δηλώσεών του ο πρωθυπουργός, αναφερόμενος στο θέμα της ένταξης της Κύπρου στην Ε.Ε., λέει: «Ετόνισα ότι είναι ανάγκη να συνεχισθούν , χωρίς δυσκολίες, απρόσκοπτα οι διαπραγματεύσεις που έχουν ξεκινήσει και να πραγματοποιηθεί η είσοδος, ένταξη της Κύπρου στην Ε.Ε. όταν ολοκληρωθούν οι σχετικές διαδικασίες, άσχετα από τα αν έχει λυθεί το πολιτικό πρόβλημα ή όχι».Υπό την προεδρία του προέδρου του Συνασπισμού Ν. Κωνσταντόπουλου συνέρχεται η Κεντρική Πολιτική Επιτροπή του κόμματος προκειμένου να οριστικοποιήσει το περιεχόμενο(θέσεις του κόμματος) της εισήγησης της Κ.Π.Ε.  που θα παρουσιασθεί στο συνέδριο του Συνασπισμού(έχουν υποβληθεί τρία σχέδια).Σε δηλώσεις που κάνει  στη Χαλκιδική ο πρόεδρος του ΔΗΚΚΙ Δ. Τσοβόλας, αναφερόμενος στην κυβέρνηση του ¨Νέου ΠΑΣΟΚ¨ την αποκαλεί: «Κυβέρνηση τρομαγμένων λογιστών που τα δίνουν όλα στις ΗΠΑ και την ευρωπαϊκή τρόικα». Σε δηλώσεις από τη Λάρισα ο γραμματέας της Κ.Ε. του ΠΑΣΟΚ Κ. Σκανδαλίδης  λέει:  «Δεν υπάρχει καμία απολύτως εκχώρηση κυριαρχικών δικαιωμάτων εκ μέρους της Ελλάδος»(απαντά  σε  ερώτηση σχετική με τη δήλωση που φέρεται να έκανε στις  15/10 ο ΥΠ. Εξωτερικών Γ. Παπανδρέου).Σε δηλώσεις που κάνει στο Ηράκλειο το ηγετικό στέλεχος του ΠΑΣΟΚ Θ. Πάγκαλος αναφερόμενος στα ελληνοτουρκικά, λέει:  «Ο Ετσεβίτ είναι εθνικοσοσιαλιστής, ο συνεταίρος  του είναι  οι  «Γκρίζοι  Λύκοι» και για να υπάρξουν αποτελέσματα θα πρέπει να υπάρξει δημοκρατία, που δυστυχώς δεν υπάρχει. Συμφωνώ ότι ο απλός Τούρκος είναι αδελφός  μας, όμως δεν μπορώ να πω το ίδιο και για τους στρατηγούς».
ΣΑΒΒΑΤΟ  16 ΟΚΤΩΒΡΙΟΥ  1999 ΔΙΕΘΝΗΣε δηλώσεις  που κάνει ο  Φιλανδός  πρωθυπουργός  Π. Λιπόνεν,  μετά το τέλος της συνόδου των ηγετών των χωρών-μελών της Ε.Ε. στο Τάμπελε της  Φιλανδίας, αναφερόμενος στο θέμα του χαρακτηρισμού της Τουρκία ως υποψήφια για  ένταξη  στην Ε.Ε. χώρας. Λέει ότι: «Θα θέλαμε να πάρουμε στην Σύνοδο Κορυφής του Ελσίνκι μια θετική απόφαση για την υποψηφιότητα της Τουρκίας.  Όμως  για να συμβεί αυτό θα πρέπει η Τουρκία να προχωρήσει σε συγκεκριμένα βήματα και πράξεις»(με την άποψη αυτή συντάσσονται οι περισσότεροι από τους ηγέτες των χωρών-μελών της Ε.Ε. – η Φιλανδία αυτή την περίοδο ασκεί  την προεδρία της Ε.Ε.).
ΚΥΡΙΑΚΗ  17 ΟΚΤΩΒΡΙΟΥ  1999 Με αφορμή την αξίωση της ΝΔ για παραίτηση του Υπ. Εξωτερικών Γ. Παπανδρέου (εξαιτίας των όσων φέρεται να δήλωσε σχετικά με την «εκχώρηση κυριαρχικών δικαιωμάτων» -μεταφορά αρμοδιοτήτων στην Ε.Ε.) ο Υπ. Άμυνας Α. Τσοχατζόπουλος δηλώνει: «Η κυβέρνηση έχει  δείξει το αδιαπραγμάτευτο των δικαιωμάτων της Ελλάδας αποτελεί σταθερή πολιτική εδώ και χρόνια και για κανέναν δεν μπορεί να δημιουργείται  η εντύπωση ότι υπάρχει θέμα πάνω σε αυτήν την αρχή».Σε δηλώσεις που κάνει στη Θεσσαλονίκη το ηγετικό στέλεχος της ΝΔ Μ. Λιάπης(είναι υπεύθυνος πολιτικού σχεδιασμού της ΝΔ) λέει μεταξύ άλλων: «Η ΝΔ δεν θα αφήσει την Ελλάδα και την κοινωνία να σαπίζουν, όπως κάνει σήμερα η κυβέρνηση Σημίτη». Ο Κ. Καραμανλής είναι άξιος ηγέτης και η ηγεσία της παράταξής είναι ομονοούσα, χωρίς να υπάρχουν στην Κοινοβουλευτική Ομάδα οι έριδες και οι φιλονικίες του παρελθόντος».Ο Υπ. Ανάπτυξης Ε. Βενιζέλος, μιλώντας στη Θεσσαλονίκη και αναφερόμενος στον πρόεδρο της ΝΔ Κ. Καραμανλή, λέει: «Αν θέλει ο Κ. Καραμανλής να έχει συμβολή στην κοινωνική πρόοδο, θα πρέπει να απογαλακτιστεί από την πολιτική των προκατόχων του, η οποία οδήγησε τη ΝΔ στην ήττα των προηγούμενων  εκλογών».Η Πολιτική Γραμματεία και η Κοινοβουλευτική Ομάδα του Συνασπισμού σε έκτακτη κοινή συνεδρίαση αποφασίζουν να προτείνουν στην Κεντρική Πολιτική Επιτροπή του κόμματος την αναβολή του Συνεδρίου του Συνασπισμού. Η Κ.Π.Ε. αποφασίζει την αναβολή του Συνεδρίου(θα συγκληθεί διαρκές συνέδριο προκειμένου να εγκρίνει  την  εκλογική  διακήρυξη του Συνασπισμού).Η εφημερίδα «Ελευθεροτυπία» δημοσιεύει την επιστολή που έστειλε ο  αρχιεπίσκοπος  Αθηνών  Χριστόδουλος στον  Οικουμενικό  Πατριάρχη Βαρθολομαίο (αναφέρεται στο θέμα των μητροπόλεων των λεγόμενων ¨Νέων Χωρών¨).
ΚΥΡΙΑΚΗ  17 ΟΚΤΩΒΡΙΟΥ  1999 ΔιεθνήΟ νέος ηγέτης του Πακιστάν Π. Μουσάραφ ε διάγγελμα του αναφέρει ότι η  πακιστανικές στρατιωτικές δυνάμεις θα αποσυρθούν από τα σύνορα με την Ινδία. Λέει ακόμα: «Ο στρατός δεν θα παραμείνει στην εξουσία περισσότερο από όσο χρειάζεται. Δεν θα επιτρέψω στο λαό να γυρίσει πίσω σε μια εποχή ανεπαρκούς δημοκρατίας, αλλά θα τον οδηγήσω σε μια γνήσια δημοκρατία. Υπόσχομαι ότι θα το κάνω με τη βοήθεια του Θεού. Δεν πρόκειται για δικτατορία, αυτό  που  έγινε είναι  ένας  άλλος  δρόμος  για  τη δημοκρατία».{Γράφεται ότι ο Αμερικανός πρόεδρος Μπ. Κλίντον και ο Νορβηγός πρωθυπουργός Κ.Μ. Μπόντέβικ κατά τη διάρκεια της συνάντησης  που είχαν στο Λευκό Οίκο αποφάσισαν νε συνεργαστούν με στόχο την ενίσχυση της ΕΥΡΩΠΑΪΚΗΣ ΑΣΦΑΛΕΙΑΣ . Εξέφρασε επίσης την επιθυμία τους για τροποποίηση της συνθήκης για τα συμβατικά όπλα (προκειμένου να περιορισθεί η διάδοση ελαφρών όπλων σε περιοχές συγκρούσεων)}.Συνέρχεται στο Παρίσι το προεδρείο της «Σοσιαλιστική Διεθνούς» (κύριος σκοπός της συνόδου είναι η προετοιμασία του 21ου συνεδρίου της  Σοσιαλιστικής Διεθνούς που θα πραγματοποιηθεί στο Παρίσι από τις 8-10 Νοεμβρίου). Κατά την  διάρκεια της  συνεδρίασης εκλέγεται  ο  Πορτογάλος  Α.  Γκουτιέρες  ως  πρόεδρος  της  «Σοσιαλιστικής Διεθνούς».
ΔΕΥΤΕΡΑ  18 ΟΚΤΩΒΡΙΟΥ  1999Ο Τούρκος μεγαλοεπιχειρηματίας  Ρ. Κοτς, σε δηλώσεις του στην εφημερίδα «Μιλιέτ»,  αναφερόμενος στον Έλληνα Υπ. Εξωτερικών  Γ. Παπανδρέου: «Εμπιστεύομαι τον  κ. Γ. Παπανδρέου.  Συνεχίζοντας λέει ότι «Ο  Έλληνας  Υπουργός  πιστεύει  στη  βελτίωση  των σχέσεων μεταξύ των  δύο  χωρών».Ο πρωθυπουργός Κ. Σημίτης επισκέπτεται τον Πρόεδρο της Δημοκρατίας Κ. Στεφανόπουλο και τον ενημερώνει για τα εσωτερικά και διεθνή θέματα της χώρας. Σε δηλώσεις που κάνει ο  Κ. Σημίτη αναφέρει και τα εξής: «Οι σχέσεις μας με τις υπόλοιπες χώρες της Ε.Ε. πορεύονται πολύ καλά και  πιστεύω  ότι θα  πρέπει να προετοιμάσουμε καλά το Τακτικό Ευρωπαϊκό Συμβούλιο του Ελσίνκι, την επόμενη Σύνοδο Κορυφής, για να μπορέσουμε να βρούμε μια ικανοποιητική λύση σε όλα τα θέματα που θέτει η διεύρυνση της Ε.Ε.(περιλαμβάνεται  και  το  θέμα της «ενταξιμότητας» της  Τουρκίας.Σε συνέντευξη  που δίνει στον  τηλεοπτικό σταθμό   «Κρήτη TV»  ο πρώην Υπ. Εξ  Θ. Πάγκαλος, αναφερόμενος στο κλίμα που δημιουργήθηκε μεταξύ της Ελλάδος και της Τουρκίας εξαιτίας των σεισμών, λέει ότι: «Δεν έχει καμία σχέση τι φρονεί ο  τούρκικος  λαός δεν  υπάρχει  λαός  στην  Τουρκία  και  όποιος  το  νομίζει  είναι  αφελέστατος. Την εξωτερική πολιτική την  ασκεί  μια ομάδα 100 στρατηγών και  ναυάρχων». Σε άλλο σημείο χαρακτηρίζει τον Κωνσταντίνο Μητσοτάκη ¨μεγάλο πολιτικό¨, διέπραξε δύο λάθη: Την αποστασία του 1965, μεταπήδησε από το χώρο του Κέντρου στη Δεξιά).Ο Κυβερνητικός εκπρόσωπος Δ. Ρέππας σε δηλώσεις του, αναφερόμενος στην επίθεση που εξαπέλυσε η ΝΔ εναντίον  της κυβέρνησης για το θέμα του «Ολυμπιακού Βιντεολόττο», λέει ότι: «Η ΝΔ ανευθυνολογεί και σκανδαλολογεί. Λέει ακόμη ότι: «Η ΝΔ διέπραξε ¨γκάφα ολκής¨ και την κάλεσε να καταφύγει στη δικαιοσύνη αν διαθέτει στοιχεία για παρανομίες».Ο Υπ. Εξωτερικών Γ. Παπανδρέου έχει στο Λονδίνο συνάντηση-συνομιλία με τον Βρετανό ομόλογο του Ρ. Κουκ (στόχος του ΓΑΠ είναι να τονίσει στους εταίρους μας στην Ε.Ε. ότι η τυχόν συναίνεση της Ελλάδος στην αναγνώριση της Τουρκίας ως υποψήφιας  θα συνοδεύεται από δεσμεύσεις για την ενταξιακή πορεία της Κύπρου. Ο Βρετανός Υπουργός τάσσεται με την άποψη ότι η λύση του πολιτικού προβλήματος της Κύπρου δεν αποτελεί προϋπόθεση για την ένταξη της στην Ε.Ε).   Πτώση κατά 6,21% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 5.429,25 μονάδες.
ΔΕΥΤΕΡΑ  18 ΟΚΤΩΒΡΙΟΥ  1999 ΔιεθνήΑρχίζει η μονομερή αποχώρησης πακιστανικών δυνάμεων από την περιοχή των συνόρων με την Ινδία. Ο αρχηγός του Ινδικού στρατού Β. Πρ. Μαλίκ αναφερόμενος στο γεγονός δηλώνει ότι: «Η μονομερής στρατιωτική αποκλιμάκωση δεν σημαίνει τίποτα το ιδιαίτερο».ο Αμερικανός πρέσβης στο Πακιστάν Γ. Μίλαμ δηλώνει: «Είμαι πεπεισμένος ότι ο στρατηγός Μουσάραφ είναι μετριοπαθής άνδρας  που ενεργεί με βάση πατριωτικά κίνητρα και προκλήθηκε να κάνει αυτό που κάνει». Σε δηλώσεις που κάνει ο εκπρόσωπος του αμερικανικού Υπ. Εξ Τζ. Ρούμπιν, αναφερόμενος στον Π. Μουσάραφ λέει: «Είμαστε απογοητευμένοι γιατί δεν έδωσε ένα χρονοδιάγραμμα για μια ταχεία αποκατάσταση μιας συνταγματικής, πολιτικής και  δημοκρατικής  κυβέρνησης,  τον  καλούμε  να το  κάνει  τώρα».Η ρωσική αεροπορία και το ρωσικό πυροβολικό συνεχίζουν να βομβαρδίζουν στόχους στα περίχωρα του Γκρόζνι(πρωτεύουσα της Τσετσενίας).Ο Χ. Σολάνα (πρώην  γ.γ. του ΝΑΤΟ)αναλαμβάνει τα καθήκοντα του επικεφαλής της Κοινής Εξωτερικής Πολιτικής και Πολιτικής Άμυνας  της Ε.Ε.
ΤΡΙΤΗ  19 ΟΚΤΩΒΡΙΟΥ  1999                                   Με αφορμή τις έντονες επικρίσεις που διατυπώνει κατά καιρούς ο πρώην υπουργός Εξωτερικών Θ. Πάγκαλος(ΠΑΣΟΚ)  εναντίον του διαδόχου του Υπ. Εξωτερικών Γιώργου Παπανδρέου, ο Κυβερνητικός Εκπρόσωπος τύπου Δ. Ρέππας δηλώνει, μεταξύ άλλων:  «Ο Γιώργος Παπανδρέου  ασκεί πολιτική με βάσει τις αποφάσεις των κυβερνητικών οργάνων και την ασκεί με ιδιαίτερη επιτυχία». Συνεχίζοντας λέει ότι:  «Οι αιτιάσεις του Θ. Πάγκαλου δεν  είναι  δικαιολογημένες» («ασφαλώς  δεν  βοηθούν  την  κυβέρνηση τέτοιες  θέσεις»).Ο πρόεδρος του ΔΗΚΚΙ Δ. Τσοβόλας, αναφερόμενος στις επικρίσεις που διατύπωσε εναντίον του το ηγετικό στέλεχος του ΠΑΣΟΚ Θ. Πάγκαλος δηλώνει: «Δεν θα κατεβάσω την ποιότητα της συζήτησης σε παγκαλικό επίπεδο. Τον παραδίδω στη χλεύη αλλά και στην περιφρόνηση του λαού και περισσότερο των ΠΑΣΟΚτζήδων που έχουν μνήμη και κρίση»(ο Θ. Πάγκαλος δήλωσε ότι ο Δ. Τσοβόλας είναι ανίκανος ως πρόεδρος κόμματος και ήταν ανίκανός ως υπουργός κυβερνήσεων του ΠΑΣΟΚ).Ο Υπ. Δικαιοσύνης Ευάγγελος Γιαννόπουλος, αναφερόμενος στο θέμα του «Ολυμπιακού Βιντεολόττο», δηλώνει: «Το ¨Ολυμπιακό Βιντεολόττο λειτουργεί σε 72 χώρες στον κόσμο και έχει θεσπιστεί για τους Ολυμπιακούς Αγώνες. Όσοι μιλούν για κουλοχέρηδες είναι μασκαράδες». Λέει ακόμη: «όποιος είναι άντρας να μου κάνει μια αναφορά με συγκεκριμένα στοιχεία και  εγώ  ως  Υπουργός  Δικαιοδύνης  θα  ασκήσω ποινική  δίωξη αμέσως».Ο Κυβερνητικός  Εκπρόσωπος  Δ. Ρέππα, με αφορμή την επίθεση που εξαπέλυσε η ΝΔ εναντίον της κυβέρνησης για το θέμα του «Ολυμπιακού Βιντεολόττο», λέει ότι: «Ο ανένδοτός που κήρυξε από το γραφείο του ο κ. Καραμανλής είναι ανέκδοτος πλέον». Συνεχίζοντας λέει ότι: «Η σκανδαλολογία και η ακραία πόλωση, την οποία προωθούν, υπονομεύουν την πορεία της χώρας. Η ΝΔ είναι ένα τμήμα μια εποχής που έχει φύγει. Η ηγεσία της την έχει μετατρέψει σε ένα κόμμα φθαρμένο και προς απόσυρση από την πολιτική ζωή της χώρας». Ο εκπρόσωπος Τύπου της ΝΔ Α. Σπηλιωτόπουλος απαντώντας στις αιτιάσεις του Κυβερνητικού Εκπροσώπου δηλώνει ότι: «Θα επιβιώσουν πολιτικά οι αρχές και οι αξίες που εκφράζει η ΝΔ και όχι το φθαρμένο καθεστώς της κυβέρνησης του τζόγου».Υπό την προεδρία του Κ. Καραμανλή συνέρχεται η Κοινοβουλευτική Ομάδα της ΝΔ. Ο Κ. Καραμανλής μιλώντας στους συνέδρους επικρίνει έντονα την κυβέρνηση για το θέμα του «Ολυμπιακού Βιντεολόττο».  Λέει ότι: «51 χιλιάδες κουλοχέρηδες θα διασπαρθούν σε όλη την επικράτεια». Συνεχίζοντας λέει: «Μιλάμε για 3,5 τρισεκατομμύρια δραχμές καθαρό κέρδος στα επόμενα 14 χρόνια. Για 3,5 τρις., κυρίες και κύριοι συνάδελφοι, και λέω το νούμερο αυτό γιατί είναι βέβαιο ότι καμία και κανένας από όλους μας δεν μπορεί εύκολα να συλλάβει το μέγεθος».Ο Υφυπουργός παρά τω πρωθυπουργό Γ. Πασχαλίδης ανακοινώνει ότι αποφασίστηκε η χορήγηση και στους κληρικούς  του  πριμ  παραγωγικότητας.
ΤΡΙΤΗ  19 ΟΚΤΩΒΡΙΟΥ  1999 διεθνή Θόρυβο προκαλεί στην Τουρκία η νυχτερινή επίσκεψη (18/10) αστυνομικών αλλά και του ιδίου του εισαγγελέα του Δικαστηρίου Κρατικής Ασφάλειας Ν. Μ. Γιουσκέλ στο σπίτι  της βουλευτού του ισλαμικού ¨Κόμματος της Αρετής¨ Μέρβε Καβακσί προκειμένου να της πάρουν κατάθεση (η Καβακσί είχε εμφανισθεί στη βουλή με μαντίλα στο κεφάλι παρά την απαγόρευση – η τουρκική εθνοσυνέλευση της αφαίρεσε τη βουλευτική ιδιότητα – Η Καβακσί προσέφυγε στα δικαστήρια – το θέμα της εκκρεμεί). Με αφορμή το ανωτέρω γεγονός ο Τούρκος πρωθυπουργός Μπ. Ετσεβίτ δηλώνει: «Είναι απαράδεκτο να γίνεται προσπάθεια σύλληψης μιας κυρίας αργά το βράδυ και να πρωτοστατεί στην προσπάθεια αυτή ο εισαγγελέας». Σε δηλώσεις που κάνει για το ίδιο θέμα ο πρόεδρος της Τουρκίας Σ. Ντεμιρέλ  λέει: «η Τουρκία είναι κράτος δικαίου» και οι δικαστές πρέπει να είναι  πιο προσεκτικοί.
ΤΕΤΑΡΤΗ  20 ΟΚΤΩΒΡΙΟΥ 1999Ο πρωθυπουργός Κ. Σημίτης αποφασίζει να μην προχωρήσει η εφαρμογή του «Ολυμπιακού Βιντεολόττο». Σε δήλωσή του αναφέρει και τα εξής: «Δεν πρόκειται να αφήσουμε τη Νέα Δημοκρατία να δηλητηριάζει τη δημόσια ζωή, να συσκοτίζει τα πραγματικά προβλήματα και να υποβαθμίζει τα επιτεύγματα του τόπου εμφανίζοντας την Ελλάδα ως χώρα του τζόγου και των κουλοχέρηδων. Η χώρα δεν θα κινείται στο ρυθμό που θέλει η Νέα Δημοκρατία για τους δικούς της μικροκομματικούς λόγους, αλλά στο ρυθμό των εθνικών συμφερόντων στην πορεία προς τον 21ο αιώνα. Για το λόγο αυτό η κυβέρνηση αποφάσισε να στερήσει από τη Νέα Δημοκρατία κάθε πρόσχημα για την παραπλάνηση του ελληνικού λαού. Το ¨Ολυμπιακό Βιντεολόττο¨ δεν θα προχωρήσει. Άλλωστε ως τμήμα της Ολυμπιακής προετοιμασίας έχει νόημα μόνο όταν υπάρχει κλίμα σοβαρότητας, υπευθυνότητας και συναίνεσης. Και όχι κλίμα μικροπολιτικής δημαγωγίας. Η κυβέρνηση θα διασφαλίσει όλους τους πόρους που είναι αναγκαίοι για την Ολυμπιακή προετοιμασία και τα έργα πολιτιστικής και αθλητικής υποδομής σύμφωνα με τις δεσμεύσεις που έχει αναλάβει η χώρα διεθνώς». Με αφορμή την ανωτέρω δήλωση του πρωθυπουργού Κ. Σημίτη, ο πρόεδρος της ΝΔ Κ. Καραμανλής δηλώνει στη βουλή: «Σήμερα πετύχαμε μια μεγάλη νίκη. Είναι η πρώτη μεγάλη νίκη στον αγώνα κατά της αδιαφάνειας και της διαφθοράς». Λέει ακόμη: «Έπρεπε να βάλουμε εμείς τόσο πολύ τις φωνές για να  το πάρει  πίσω».  Ο εκπρόσωπος Τύπου της ΝΔ Α. Σπηλιωτόπουλος, με αφορμή την απόφαση του πρωθυπουργού να μην προχωρήσει η υπόθεση του «Ολυμπιακού Βιντεολόττο», δηλώνει μεταξύ άλλων ότι: «Όταν συγκρούονται οι δυνάμεις της διαφθοράς και οι δυνάμεις των ολίγων με τους πολίτες αυτής της χώρας, οι νικητές είναι οι πολίτες και κυρίως οι νέοι»(λέει ότι: «Αυτό ήταν μόνο η αρχή»).Ο Υπ. Εξωτερικών  Γ. Παπανδρέου  έχει στη Ρώμη συνάντηση-συνομιλία με τον Ιταλό ομόλογο  του Λ. Ντίνι.  Οι δύο υπουργοί συζητούν μεταξύ των άλλων και το θέμα της αναγνώρισης της Τουρκίας ως υποψήφιας για ένταξη στην Ε.Ε.  Σε ανακοίνωση του Ιταλικού υπουργείου Εξωτερικών αναφέρεται ότι η Ιταλική κυβέρνηση θεωρεί αναγκαία την κατάληξη σε μια φόρμουλα «που θα προσδέσει την Τουρκία με την Ε.Ε.». Στην ανακοίνωση αναφέρεται ότι η ιταλική κυβέρνηση θεωρεί αναγκαία και «την προσαρμογή και εναρμόνιση των κανόνων συμπεριφοράς της Τουρκίας με εκείνους της Ε.Ε.». Ο Υπ. Εξωτερικών  Γ. Παπανδρέου έχει στη Ρώμη συνάντηση με τον Ιταλό ομόλογό του Λ. Ντίνι. Οι δύο υπουργοί συζήτησαν μεταξύ άλλων και το θέμα της αναγνώρισης της Τουρκίας ως υποψήφιας για ένταξη στην Ε.Ε. Σε ανακοίνωση του ιταλικού Υπ. Εξωτερικών αναφέρει ότι η ιταλική κυβέρνηση «θεωρεί αναγκαία την κατάληξη σε μια φόρμουλα που θα προσδέσει την Τουρκία με την Ε.Ε.». Στην ίδια ανακοίνωση αναφέρει ότι η ιταλική κυβέρνηση θεωρεί αναγκαία και «την προσαρμογή και εναρμόνιση των κανόνων συμπεριφοράς της Τουρκίας με  εκείνους  της Ε.Ε.».Ο πρόεδρος  του Συνασπισμού Ν. Κωνσταντόπουλος αναφερόμενος στα ελληνοτουρκικά: «Χρέος του πολιτικού κόσμου και στις δύο χώρες είναι  να  εναρμονιστούν  οι κυβερνήσεις με τα αισθήματα των λαών τους και να εργαστούν με στόχο να καλυτερεύσει η κοινή πραγματικότητα  της γειτονίας, ώστε να ανοίξει ο δρόμος της συνεννόησης και της φιλίας, πάντα με τη ρήτρα της αμοιβαίας ασφάλειας και του αμοιβαίου σεβασμού των διεθνών κανόνων για την ειρηνική συνύπαρξη  των  λαών». Το Διεθνές Συμβούλιο των «Γιατρών Χωρίς Σύνορα» διαγράφει από τις τάξεις του το ελληνικό τμήμα Οργάνωσης «για τις θέσεις που πήρε κατά τη διάρκεια της σύγκρουσης στο Κοσσυφοπέδιο» (Οι  Έλληνες ήθελαν να βοηθήσουν και τους Σέρβους, ενώ το Κεντρικό Συμβούλιο ήθελε να βοηθηθούν αποκλειστικά οι Κοσοβάροι).Αύξηση κατά 5,78% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 5.7704,26 μονάδες.
ΤΕΤΑΡΤΗ  20 ΟΚΤΩΒΡΙΟΥ  1999 ΔιεθνήΗ εθνοσυνέλευση της Ινδονησία εκλέγει ως πρόεδρο της χώρας τον 59χρονο μουσουλμάνο και σχεδόν τυφλό Αμντουραχμάν Ουαχίντ(ο Ουαχίντ συγκεντρώνει 373 ψήφους, ενώ ο αντίπαλος της Μεγκαουάτι Σουκαρνοπούτρι συγκεντρώνει  313, μετά  την εκλογή οι οπαδοί της  Σουκαρνοπούτρι  προκαλούν  βίαια  επεισόδια).Γράφεται ότι ο Αμερικανός αξιωματούχος Α. Μόουζες,  παρά τις τρείς συναντήσεις-συνομιλίες που είχε στα κατεχόμενα κυπριακά εδάφη με τον Τουρκοκύπριο ηγέτη Ρ.  Ντενκτάς, δεν κατάφερε να πείσει το συνομιλητή του να  προσέλθει σε συνομιλίες (στόχος η επίλυση του Κυπριακού – ο Μόουζες είχε και δύο συναντήσεις με τον πρόεδρο της Κύπρου Γλ. Κληρίδη). Σε δήλωση που κάνει ο Ρ. Ντενκτάς αναφέρει: «για να υπάρξει λύση στο Κυπριακό πρέπει οι Ελληνοκύπριοι να δουν τις  πραγματικότητες» (Οι Τουρκοκύπριοι δεν θα δεχθούν να κυβερνηθούν από τους Ελληνοκύπριους).
ΠΕΜΠΤΗ 21 ΟΚΤΩΒΡΙΟΥ  1999                         Αρχίζει στην Άγκυρα ο νέος γύρος (είναι ο 3ος) του ελληνοτουρκικού διαλόγου για θέματα «χαμηλής  πολιτικής» ( σε επίπεδο πρεσβευτών  και εκπροσώπων υπουργείων – οι συνομιλίες  θα συνεχιστούν και αύριο – συζητούνται θέματα που αφορούν την καταπολέμηση του οργανωμένου εγκλήματος, τη λαθρομετανάστευση, τα ναρκωτικά και θέματα που αφορούν την «τρομοκρατία» - Θα ακολουθήσουν και άλλες συνομιλίες στην Αθήνα στις 25-26 του τρέχοντος μηνός).Ο εκπρόσωπος  Τύπου της ΝΔ Α. Σπηλιωτόπουλος σε δηλώσεις του αναφερόμενος στο θέμα της «οπισθοχώρησης» που έκανε ο πρωθυπουργός Κ. Σημίτης στο «Ολυμπιακό Βιντεολόττο» λέει ότι: «Ο Κ. Σημίτης σε μια κρίσιμη αναμέτρηση έδωσε πρώτος το σύνθημα ¨ο σώζων εαυτόν σωθήτω¨»(η βουλευτής της ΝΔ Ντόρα Μπακογιάννη σε δηλώσεις της αναφέρει ότι, αν ήταν υπουργός και πάθαινε το «ρεζιλίκι» που έπαθαν χθες ορισμένοι, θα είχε την ευθιξία να παραιτηθεί). Το ηγετικό στέλεχος του ΠΑΣΟΚ Α. Πεπονής, αναφερόμενος στην απόφαση του πρωθυπουργού Κ. Σημίτη να μην ¨προχωρήσει¨ το «Ολυμπιακό Βιντεολόττο», δηλώνει: «Η απόφαση του πρωθυπουργού για απόσυρση ήταν σωστή και γενναία, η αιτιολόγησή της όμως, η εξήγηση που δόθηκε ήταν δειλή». Συνεχίζοντας λέει ότι: «Ο πρωθυπουργός θα έπρεπε  να αναγνωρίσει ότι τυχόν εφαρμογή του Βιντεολόττο θα επέτεινε τη νοσηρότητα στην κοινωνία. Αντί αυτού ο πρωθυπουργός αναζήτησε άλλη αιτιολογία που εντάσσεται στον κομματικό ανταγωνισμό».Η γ.γ. του ΚΚΕ Αλέκα Παπαρήγα χαρακτηρίζει: «¨θέατρο¨ τη διαμάχη ΝΔ-ΠΑΣΟΚ για το Βιντεολόττο». Για το ίδιο θέμα ο πρόεδρος του Συνασπισμού Ν. Κωνσταντόπουλος δηλώνει ότι: «Ο πρωθυπουργός στην υπόθεση του Βιντεολόττο έκανε άτακτη υποχώρηση».
ΠΕΜΠΤΗ 21 ΟΚΤΩΒΡΙΟΥ  1999 διεθνήΣε δηλώσεις που κάνει στα Τίρανα ο Ιταλός πρωθυπουργός Μ. Ντ’ Αλέμα λέει ότι: «Η Ιταλία θα υποστηρίξει την οικονομική  ανάπτυξη  της  Αλβανίας».Στην Ινδονησία η δημοφιλής ηγέτης της αντιπολίτευσης Μεγκαουάτι  Σουκαρνοπούτρι εκλέγεται αντιπρόεδρος της χώρας(υπερισχύει του μουσουλμάνου αντιπάλου της Χ. Χαζ με 396 έναντι 284 ψήφους. Η Σουκαρνοπούτρι είναι θυγατέρα του πρώτου προέδρου της Ινδονησίας Σουκάρνο.Στην Άγκυρα από έκρηξη βόμβας χάνει τη ζωή του ο γνωστός Τούρκος καθηγητής, δημοσιογράφος και πρώην Υπ Πολιτισμού Α. Κισλαλί – Ο Κισλαλί είχε αντιπαρατεθεί πολλές φορές με το χώρο του πολιτικού ισλάμ και με το χώρο του Εργατικού Κόμματος του Κουρδιστάν –ΡΚΚ). Με αφορμή τη δολοφονία του Α. Κισλαλί ο Τούρκος πρωθυπουργός Μπ. Ετσεβίτ δηλώνει: «Αυτοί που θέλουν να δημιουργήσουν χάος με επιθέσεις εναντίον σημαντικών διανοουμένων της χώρας, δεν θα καταφέρουν να πετύχουν ποτέ το στόχο τους».Η κατάσταση στην ρωσο-τσετσενική διένεξη είναι συγκεχυμένη. Το ρωσικό υπουργείο Άμυνας ισχυρίζεται ότι δεν έγινε βομβαρδισμός εναντίον του Γκρόζνι(πρωτεύουσα της Τσετσενίας). Οι Τσετσένοι ισχυρίζονται ότι είχαν νεκρούς από τον  βομβαρδισμό εναντίον  της πρωτεύουσας του Γκρόζνι.
ΠΑΡΑΣΚΕΥΗ  22 ΟΚΤΩΒΡΙΟΥ  1999Υπό την προεδρεία του πρωθυπουργού Κ. Σημίτη συνέρχεται η Κυβερνητική Επιτροπή (γράφεται ότι στη διάρκεια της συνεδρίασης καθορίστηκε  η  πορεία  που θα ακολουθήσει η  κυβέρνηση  στο θέμα του χαρακτηρισμού της Τουρκίας ως υποψήφια για ένταξη  στην Ε.Ε.) είναι όρος εκ των ων  ουκ  άνευ  για την διεύρυνση της Ε.Ε.». Σε άλλο σημείο της  δήλωσης αναφέρει ότι οι προϋπόθεση για την αναβάθμιση των ευρωτουρκικών σχέσεων  είναι η ύπαρξη συνθηκών ¨καλής γειτονίας¨». Ολοκληρώνεται στην Άγκυρα σε θετικό κλίμα, όπως αναγράφεται, οι ελληνοτουρκικές συνομιλίες που άρχισαν  χθες (α’ μέρος του τρίτου γύρου).Η βουλή με ψήφους 141 έναντι 93 απορρίπτει την πρόταση της αντιπολίτευσης για την σύσταση Εξεταστικής Επιτροπής με σκοπό την έρευνα της υπόθεσης της πτήσης ( προς Βουκουρέστι) του πρωθυπουργικού «Φάλκον» (είχε συνέπεια των θάνατο του αναπληρωτή υπουργού Εξωτερικών Γ. Κρανιδιώτη).Πτώση κατά 1,24% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί  στις  5.600,15 μονάδες. ΠΑΡΑΣΚΕΥΗ  22 ΟΚΤΩΒΡΙΟΥ  1999 διεθνήΣυλλαμβάνεται στο Γκστάαντ της Ελβετίας ο Μόρις Παπόν(89 ετών) που έχει καταδικασθεί από τα γαλλικά δικαστήρια σε κάθειρξη 10 ετών για «συνενοχή σε εγκλήματα κατά της ανθρωπότητας»(ήταν νομάρχης του Μπορντό στη διάρκεια της κατοχής – Β’ Παγκόσμιο Πόλεμο).Συνεχίζεται στην  Τουρκία  ο  θόρυβος  από τη δολοφονία  του  πρώην υπουργού και  διανοούμενου  Α. Κισλαλί.Γράφεται ότι δυνάμεις πιστές στον πρόεδρο της Συρίας Χ. Άσαντ, ύστερα από πολυήμερες αιματηρές συγκρούσεις, διέλυσαν τον ιδιωτικό στρατό που είχε δημιουργήσει ο αδελφός του προέδρου Χ. Άσαντ, Ρ. Άσαντ.Η κατάσταση στην ρωσο-τσετσενική διένεξη εξακολουθεί να είναι συγκεχυμένη. Οι Ρώσοι αξιωματούχοι ισχυρίζονται ότι δεν έγινε βομβαρδισμός του Γκρόζνι αλλά μια ειδική επιχείρηση των ρωσικών δυνάμεων. Οι Τσετσένοι ισχυρίζονται ότι το κέντρο του Γκρόζνι δέχθηκε επίθεση με πυραύλους, με αποτέλεσμα να χάσουν την Ζωή τους πάνω από  100 Τσετσένοι και να τραυματιστούν πολύ περισσότεροι.
ΣΑΒΒΑΤΟ  23 ΟΚΤΩΒΡΙΟΥ  1999    Ο Υπ. ΠΕΧΩΔΕ Κ. Λαλιώτης σε συνέντευξή του στην εφημερίδα «Επενδυτής», λέει μεταξύ άλλων ότι: «Η Νέα Δημοκρατία είχε ανέκαθεν αιμομικτικές σχέσεις με τα διαπλεκόμενα»(χαρακτηρίζει τον αρχηγό της ΝΔ Κ. Καραμανλή ως «αρχηγό με ημερομηνία λήξης».Σε δηλώσεις που κάνει στη Θεσσαλονίκη ο πρόεδρος του Συνασπισμού Ν. Κωνσταντόπουλος κατηγορεί την κυβέρνηση ότι ακολουθεί «συντηρητικές επιλογές που ανάγουν το ΠΑΣΟΚ σε νεοφιλελεύθερο κόμμα». Σε άλλο σημείο: «Ο Συνασπισμός είναι εναντία στην κομματική αυτοδυναμία, αλλά παράλληλα συντείνει και στην καθιέρωση ενός προοδευτικού πολιτικού σκηνικού». ΣΑΒΒΑΤΟ  23 ΟΚΤΩΒΡΙΟΥ  ΔιεθνήΤο κακουργιοδικείο του Παλέρμο αθωώνει, «ελλείψει επαρκών στοιχείων», τον επί επτά φορές πρωθυπουργό της Ιταλίας Τζ. Αντρεότι από την κατηγορία της συνεργασίας με τη σικελική μαφία. Μετά την ανακοίνωση της απόφασης ο Τζ. Αντρεότι δηλώνει: «Προσωπικά εγνώριζα ότι ήταν ανυπόστατες οι κατηγορίες, σήμερα η ατμόσφαιρα είναι καλύτερη παρά πριν ένα χρόνο»(το Σεπτέμβριο ο Αντρεότι είχε αθωωθεί από την κατηγορία της ηθικής αυτουργίας στη δολοφονία του δημοσιογράφου Μ. Πεκορέλι).Ο Υπ. Εξωτερικών  της Ινδίας Α. Πάνια απορρίπτοντας την πρόταση του Πακιστάν για διάλογο εφ’ όλης της ύλης με την Ινδία, σε συνέντευξη του που δημοσιεύεται στην εφημερίδα «Asia Age» δηλώνει: «Γιατί να συνομιλούμε; Πρέπει να δούμε με ποιον έχουμε να κάνουμε ως συνομιλητή, πως περιβλήθηκε εξουσίας. Δεν είναι πραξικόπημα κάποιου που έχει την εξουσία, την πολιτική ή την στρατιωτική. Είναι πραξικόπημα ενός αποτεθέντος. Που είναι ο νόμος;Οι ισχυρισμοί στρατιωτικών  αξιωματούχων των δυνάμεων της Τσετσενίας ότι κατέρριψαν δύο ρωσικά μαχητικά αεροπλάνα διαψεύδεται από αξιωματούχους της ρωσικής αεροπορίας.
ΚΥΡΙΑΚΗ  24 ΟΚΤΩΒΡΙΟΥ  1999Η βουλευτής του Συνασπισμού Μαρία Δαμανάκη σε δηλώσεις της στο ραδιοφωνικό σταθμό «Φλάς» λέει και τα εξής: «Ο συνασπισμός βρίσκεται σε προεκλογική  δυσκολία και είναι φυσικό να αναπτύσσονται και από τα μέλη του και από τους φίλους του αμυντικά αντανακλαστικά που λένε το εξής απλό με το οποίο εγώ συμφωνώ, ότι: Είστε λίγους μήνες πριν από τις εκλογές, επιτέλους είναι ανάγκη να εργαστείτε όλοι ώστε αυτό το κόμμα να επιβιώσει εκλογικά και να έχει ένα καλό εκλογικό αποτέλεσμα. Όταν σε   3-4 μήνες ενδεχομένως έχουμε εκλογές, πρέπει να σκεφτούμε σοβαρά αν θέλουμε ένα συνέδριο το οποίο σε όλα τα κόμματα δημιουργεί εσωστρέφεια και αντιπαράθεση». Ο πρόεδρος του Συνασπισμού Ν. Κωνσταντόπουλος επισκέπτεται το Οικουμενικό Πατριαρχείο Κωνσταντινουπόλεως. Επισκέπτεται  επίσης  σεισμοπαθείς  στη Γιαλόβα και  το Γκιολτζούκ.ΚΥΡΙΑΚΗ  24 ΟΚΤΩΒΡΙΟΥ  1999 ΔιεθνήΟ Τούρκος πρωθυπουργός Μ. Ετσεβίτ σε συνέντευξη του στο αμερικανικό περιοδικό «Νιουσγουικ», αναφερόμενος στα ελληνοτουρκικά  λέει: «Ο σεισμός στην Τουρκία είχε θετικές επιπτώσεις στο διάλογο που ήδη έχει αρχίσει μεταξύ των δύο υπουργών εξωτερικών. Δεν είναι ρεαλιστικό να περιμένει κανείς ότι θα αντιμετωπιστούν αμέσως τα βασικά θέματα – το Αιγαίο, η υφαλοκρηπίδα, τα χωρικά ύδατα. Ο διάλογος θα πρέπει να είναι σχετικός με οικονομικά και πολιτιστικά θέματα». Σε άλλο σημείο, αναφερόμενος στο Κυπριακό: «Δεν πιστεύουμε ότι υπάρχει σοβαρό πρόβλημα στην Κύπρο. Πριν από την τουρκική ενέργεια το 1974, υπήρχε συνεχής σύγκρουση στο νησί – η γενοκτονία κατά των Τούρκων, η εσωτερικές έριδες μεταξύ των Ελλήνων. Από τότε υπάρχει συνεχής ειρήνη». Σε άλλο σημείο: «Το γεγονός ότι στο νησί υπάρχουν δύο τελείως ανεξάρτητα κράτη πρέπει να αναγνωριστεί.  Μπορεί να μην υπάρξει διπλωματική αναγνώριση, αλλά θα πρέπει να αναγνωριστεί ότι υπάρχουν δύο διαφορετικές αυτόνομες κοινότητες».Στην κηδεία (23/10) του δολοφονηθέντος Τούρκου δημοσιογράφου και πρώην υπουργού Α. Κισλαλί παραβρίσκεται ολόκληρη σχεδόν η στρατιωτική ηγεσία της Τουρκίας και χιλιάδες ένστολοι αξιωματικοί (κατά την άφιξη του προέδρου Σ. Ντεμιρέλ και του πρωθυπουργού Μπ. Ετσεβίτ πολλοί από τους παρευρισκόμενους στην κηδεία φωνάζουν: «Οι δολοφόνοι βρίσκονται στο κοινοβούλιο» -  αναφέρονται στο ισλαμικό ¨Κόμμα της Αρετής¨).
ΔΕΥΤΕΡΑ 25 ΟΚΤΩΒΡΙΟΥ  1999 Ο πρωθυπουργός Κ. Σημίτης έχει συνάντηση με τον γραμματέα της Κ.Ε. του ΠΑΣΟΚ Κ. Σκανδαλίδη. Σε δηλώσεις που κάνει ο Κ. Σκανδαλίδης κατά την έξοδό του από το Μέγαρο Μαξίμου αναφερόμενος στα περί «Νέων σκανδάλων» που προτίθεται να φέρει στα φώς η ΝΔ, λέει: «Συνεχίζεται η οπερετική προσπάθεια της αξιωματικής αντιπολίτευσης να βγει στο φώς των πολιτικών πρωτοβουλιών με μια κίνηση προς το παρελθόν. Η ιστορία μόνο σαν φάρσα επαναλαμβάνεται. Δεν γίνονται ανένδοτοι χωρίς ιδέες και οράματα και με ανθρώπους που ουσιαστικά έχτισαν αυτό το κράτος. Εάν η ΝΔ πάει έτσι μέχρι  τις εκλογές, θα  μας διευκολύνει».Φθάνει  στη Θεσσαλονίκη  ο Πρόεδρος της Δημοκρατίας Κ. Στεφανόπουλος προκειμένου να παραστεί στις εκδηλώσεις για την επέτειο της απελευθέρωσης της Πόλης από τους Τούρκους και τις εκδηλώσεις για την επέτειο της 28ης Οκτωβρίου 1940. Σε δηλώσεις που κάνει αναφέρει και τα εξής: «Βρίσκω τόσο ομαλή την πολιτική ζωή της χώρας και τόσο σύμφωνη με το Σύνταγμα και τους νόμους που δεν αισθάνομαι να κάνω καμία παραίνεση προς κανένα. Τόσο η κυβέρνηση όσο και τα κόμματα της αντιπολίτευσης λειτουργούν από απόψεως συνταγματικής και πολιτικής κατά τον καλύτερο τρόπο τον οποίο έχει γνωρίσει η Ελλάδα σε αυτά τα 170 χρόνια ελεύθερης ζωής. Πρέπει να αισθανόμαστε και δικαιούμαστε να αισθανόμαστε αισιόδοξα γιατί έχουμε τις δυνατότητες να πετύχουμε την  ποθητή ευημερία, καθώς  και  την  εξασφάλιση  της  ειρήνης  στην  περιοχή  μας».Σε δηλώσεις που κάνει στην Άγκυρα ο πρόεδρος του Συνασπισμού Ν. Κωνσταντόπουλος: «Ο Συνασπισμός θέλει να μπορέσει να πορευθεί η Τουρκία προς την Ευρώπη με τα κριτήρια που ισχύουν για κάθε υποψήφια χώρα». Συνεχίζοντας λέει ότι «στο πλαίσιο της Ε.Ε. είναι αδιανόητο μια χώρα να έχει διεκδικήσεις σε βάρος άλλης, είναι αδιανόητο να μιλάμε για διχοτόμηση της Κύπρου». Ο Υπ. Εξωτερικών  Γ. Παπανδρέου δηλώνει τα κατωτέρω: «Θέλω να διαψεύσω με τον πιο κατηγορηματικά τρόπο την είδηση που μετέδωσε το τηλεοπτικό δίκτυο Τουρκίας CNN Turk, σύμφωνα με την οποία φέρομαι να ανακοίνωσα σήμερα ότι η Ελλάδα θα υποστηρίξει άνευ όρων την υποψηφιότητα της Τουρκίας στην Ε.Ε., στο Ελσίνκι. Πρόκειται για κατασκευασμένη είδηση που δημιουργεί ερωτήματα για τους στόχους και τη σκοπιμότητα που εξυπηρετεί. Η Ελληνική κυβέρνηση έχει επανειλημμένα εκφράσει με σαφήνεια τις θέσεις για το θέμα της υποψηφιότητας της Τουρκίας».Πτώση κατά 0,40% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 5.777,89 μονάδες.
ΔΕΥΤΕΡΑ  25 ΟΚΤΩΒΡΙΟΥ  1999 Διεθνή Ο Βούλγαρος πρωθυπουργός Ι. Κοστόφ έχει στη Σόφια συνάντηση με τον Αλβανό ομόλογο του Π. Μάικο. Οι δύο πρωθυπουργοί συζήτησαν διμερή και διεθνή θέματα. Σε δηλώσεις που κάνει ο Ι. Κοστόφ, λέει μεταξύ άλλων: «Η Βουλγαρία επιθυμεί το πρόβλημα του Κοσσυφοπεδίου να λυθεί χωρίς διόρθωση των συνόρων». Σε άλλο σημείο των δηλώσεων ο Βούλγαρος πρωθυπουργός αναφέρει ότι:  «Η χώρα του υποστηρίζει την ένταξη της ¨ΠΓΔΜ¨  στο ΝΑΤΟ και την Ε.Ε. Σε δηλώσεις που κάνει ο Π. Μάικο αναφέρει ότι: «Η διαίρεση της ¨ΠΓΔΜ¨ ουδέποτε συζητήθηκε στην Αλβανία» (οι δύο πρωθυπουργοί τάσσονται κατά της αλλαγής συνόρων στην περιοχή). Σύμφωνα με ανακοίνωση του υπουργείου Εσωτερικών της Τυνησίας πρόεδρος της χώρας επανεκλέγεται ο Ζ. Μπεν Αλί(συγκέντρωσε το 99,42% των ψήφων).Ο Αλβανός πρωθυπουργός Π. Μάικο ανακοινώνει την απόφαση του να παραιτηθεί από την θέση του(αιτία: «η πίεσης  από τις τελευταίες εξελίξεις στο Σοσιαλιστικό Κόμμα).Αρχίζουν στο Σβέτι Στεφάν (Άγιος Στέφανος) του Μαυροβούνιο Μεταξύ Σέρβων και Μαυροβούνιων με στόχο την διευθέτηση των διαφορών που χωρίζουν τις δύο πλευρές και που μπορεί να οδηγήσουν στην απόσχιση του Μαυροβουνίου από την Γιουγκοσλαβική Ομοσπονδία. Σε δηλώσεις του Μαυροβούνιου πρωθυπουργού Φ.  Βουγιάνοβιτς αναφέρει και τα εξής: «Διαπιστώσαμε ότι υπάρχουν διαφορετικές απόψεις, αλλά υποσχεθήκαμε να καταβάλουμε τη μεγαλύτερη δυνατή προσπάθεια να μείνουν ενωμένες οι Δημοκρατίες της Σερβίας και του Μαυροβουνίου».   Συνεχίζονται οι βομβαρδισμοί της ρώσικης αεροπορίας εναντίον  τσετσενικών στόχων. Επίσης, εντείνονται οι συγκρούσεις γύρω από το Γκρόζνι.Στην Αργεντινή, με καταμετρημένο το 97,2% των ψήφων, νέος πρόεδρος της χώρας εκλέγεται ο υποψήφιος της κεντροαριστερής αντιπολίτευσης Φ. ντε λα Ρουά(συγκεντρώνει το 48,4% των ψήφων. Ο υποψήφιος των Περονιστών Ε. Ντουάλντε  συγκεντρώνει  το 38%  των  ψήφων).Ο Τούρκος πρωθυπουργός Μπ. Ετσεβίτ έχει στην Άγκυρα συνάντηση-συνομιλία με τον Ισραηλινό ομόλογο του Ε. Μπάρακ (οι δύο άνδρες δηλώνουν, μεταξύ άλλων, ότι η συνεργασία μεταξύ των χωρών τους δεν στρέφεται «εναντίον τρίτης χώρας».)
ΤΡΙΤΗ  26 ΟΚΤΩΒΡΙΟΥ  1999Γράφεται ότι ο πρόεδρος της ΝΔ Κ. Καραμανλής, μιλώντας στη Θεσσαλονίκη σε στελέχη του κόμματό του, ανέφερε ότι: «Η ΝΔ θα συνεχίσει ασυμβίβαστη και με μεγαλύτερη ένταση τον αγώνα κατά της διαφθοράς και εναντίον των ¨διαπλεκόμενων συμφερόντων¨ .Σε δηλώσεις που κάνει στη Θεσσαλονίκη ο Υπ. Άμυνας Α. Τσοχατζόπουλος αναφερόμενος στο Κυπριακό: «Δεν μπορούμε να ξεχάσουμε τα αδέλφια μας στην Κύπρο. Και στέλνουμε ένα μήνυμα, ότι δεν αποδεχθούμε καμία λύση που δεν θα διασφαλίζει την επάνοδο των προσφύγων στα σπίτια τους και δεν θα αποκαταστήσει την ελευθερία και την δημοκρατία στην ενιαία ελεύθερη Κυπριακή Δημοκρατία μέλος της Ε.Ε.».Σε δηλώσεις που κάνει ο πρόεδρος του Συνασπισμού Ν. Κωνσταντόπουλος μετά την ολοκλήρωση των επαφών που είχε στην Άγκυρα (συνάντηση με τον πρόεδρο Σ. Ντεμιρέλ  - συναντήσεις με αρχηγούς πολιτικών κόμματων), λέει ότι «Τουρκία και Ελλάδα πρέπει να οικοδομήσουν το κοινό τους μέλλον στο πλαίσιο της Ε.Ε.» Σε άλλο σημείο των δηλώσεων του λέει : «Η Ελλάδα δεν θα πρέπει αν εμποδίσει την ευρωπαϊκή προοπτική της Τουρκίας . Η Τουρκία πρέπει να προσαρμοστεί στις αρχές και τους κανόνες που διέπουν την Ε.Ε.» (Ο Σ. Ντεμιρέλ δηλώνει ότι «η επίλυση των μεταξύ μας διαφορών είναι  δυνατή». Ολοκληρώνεται στην Αθήνα ο τρίτος γύρος του ελληνοτουρκικού διαλόγου. Όπως γράφεται οι δύο πλευρές αντάλλαξαν σχέδια συμφωνιών για θέματα τουρισμού, περιβάλλοντος, πολιτιστικών και μορφωτικών σχέσεων κ.α. (αποφασίστηκε  η  σύσταση  ομάδων  εργασίας).
ΤΡΙΤΗ  26 ΟΚΤΩΒΡΙΟΥ  1999 ΔΙΕΘΝΉΟ Αλβανός  πρωθυπουργός Π. Μάικο υποβάλλει  στον  ΠτΔ  Αλβανίας Ρ. Μεϊντάνι την παραίτηση του, η οποία έγινε δεκτή.Οι ρωσικές δυνάμεις σφίγκουν  τον κλοιό  γύρω από το Γκρόζνι. Οι ρώσικές δυνάμεις ισχυρίζονται ότι έχουν μπει σε χωριά που βρίσκονται στα περίχωρα της τσετσενικής πρωτεύουσας.Ο εκπρόσωπος της Ε.Ε. σε θέματα Εξωτερικής πολιτικής και Ασφάλειας Χ. Σολάνα( πρώην γ.γ. του ΝΑΤΟ ανέλαβε τα καθήκοντα του ως επικεφαλής της Κοινής Εξωτερικής Πολιτικής και πολιτικής Άμυνας της Ε.Ε. 18/10/99) μιλώντας στο Ε. Κοινοβούλιο εκφράζει την ελπίδα ότι: «Μέχρι το τέλος του έτους θα υπάρξει μια κοινή θέση των «15» σχετικά με την Κύπρο και τη Τουρκία. Λέει ακόμα ότι:  «Η κατάσταση στα Βαλκάνια αποτελεί ¨ουσιαστικό θέμα¨ για την  εξωτερική  πολιτική  Ασφαλείας  της  Ε.Ε.»Ο Εισαγγελέας του Ανώτατου Ακυρωτικού Δικαστηρίου της Τουρκίας Β. Σαβάς σε δηλώσεις του αναφέρει, μεταξύ άλλων, ότι: «Το κοινοβούλιο με τη σημερινή του μορφή δεν πρόκειται να λάβει ούτε ένα από τα μέτρα που έχουν ανακοινωθεί για την καταπολέμηση της ισλαμικής οπισθοδρόμησης». (οι δηλώσεις Σαβάς προκαλούν αντιδράσεις).
ΤΕΤΑΡΤΗ 27 ΟΚΤΩΒΡΙΟΥ  1999   Συνέρχονται στη Θεσσαλονίκη οι υπουργοί εξωτερικών των χωρών-μελών του ¨Οργανισμού για την Συνεργασία στον Εύξεινο Πόντο¨(ΟΣΕΠ) (οι σύνεδροι αποφεύγουν  να πάρουν απόφαση για τη διεύρυνση του αριθμού των χωρών-μελών του οργανισμού – εκλέγουν ως  νέο  γ.γ. του  Οργανισμού  τον  Γεωργιανό  Υπ. Εξωτερικών Β. Τσετσελασβίλι).Ο Υπ. Εξωτερικών Γ. Παπανδρέου έχει στη Θεσσαλονίκη, στο περιθώριο της συνόδου  των Υπ. Εξωτερικών του ¨Οργανισμού για τη Συνεργασία στον Εύξεινο Πόντο¨ (ΟΣΕΠ). Έχει επίσης  συνάντηση με τον Τούρκο Υπ. Εξωτερικών Ι. Τζεμ. Οι δύο υπουργοί Εξωτερικών Ελλάδος και Τουρκίας σε δηλώσεις τους «εκφράζουν την ικανοποίηση τους για τα μέχρι τώρα αποτελέσματα του  διεξαγόμενου ελληνοτουρκικού  διαλόγου, για τα λεγόμενα θέματα ¨χαμηλής πολιτικής¨». Πτώση κατά 2,42% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 5.390,37 μονάδες.ΤΕΤΑΡΤΗ 27 ΟΚΤΩΒΡΙΟΥ  1999 διεθνή Συνεχίζονται οι ρωσικοί βομβαρδισμοί της αεροπορίας και η δράση του πυροβολικού εναντίον τσετσενικών στόχων. Οι Ρώσοι ισχυρίζονται ότι βομβαρδίζουν θέσεις ισλαμιστών ανταρτών.Ο πρόεδρος της Λιθουανίας Β. Αντάμκους αποδέχεται την παραίτηση που του υπέβαλε ο πρωθυπουργός της χώρας Ρ. Πάξας.Σύμφωνα με το περιεχόμενο ψηφίσματος που υιοθετεί το Ευρωπαϊκό Κοινοβούλιο το Επιχειρησιακό Κέντρο της Υπηρεσίας για την Ανασυγκρότηση του Κοσσυφοπεδίου θα πρέπει να εδρεύει στην Πρίστινα και να διαθέτει ένα σημαντικό βαθμό αυτονομίας (ο ¨Οργανισμός για την ανασυγκρότηση των Βαλκανίων¨,  εδρεύει στη Θεσσαλονίκη).
ΠΕΜΠΤΗ  28 ΟΚΤΩΜΒΡΙΟΥ  1999Γιορτάζεται σε ολόκληρη τη χώρα η επέτειος της 28ης Οκτωβρίου του 1940. Στη μεγάλη στρατιωτική παρέλαση που πραγματοποιείται στη Θεσσαλονίκη παραβρίσκεται και ο πρόεδρος της Δημοκρατίας Κ. Στεφανόπουλος. Σε δηλώσεις που κάνει, μετά το τέλος της παρέλασης, αναφέρει και τα εξής: « Η 28Η Οκτωβρίου είναι  πάντοτε γεμάτη εθνική συγκίνηση και πατριωτικές αναμνήσεις. Και η μεν συγκινήσεις αφορούν όλους μας, όπως πιστεύω, οι αναμνήσεις είναι προνόμιο δικό μας, των παλαιότερων. Αλλά πρέπει οι νεότεροι να μάθουν όλα όσα αφορούν αυτές τις μεγάλες ημέρες και πιστεύω ότι η υποχρέωση των σχολείων, αλλά και των γονέων, να διδάξουν στα παιδιά ότι ξέρουν. Η εθνική μνήμη πρέπει να έχει συνέχεια για να παραμείνει πάντοτε ζωντανή». Ο πρόεδρος της ΝΔ για την επέτειο της 28ης Οκτωβρίου 1940: « Το μήνυμα της σημερινής  ημέρας είναι εθνική ενότητα και ομοψυχία για να μπορούμε να παίξουμε πρωταγωνιστικό ρόλο στην ευρύτερη περιοχή μας και να μπορούμε να υπερασπιστούμε τα εθνικά μας δίκαια και τα ζωτικά μας συμφέροντα» (δηλώσεις μετά το τέλος κάνει και ο Υπ. Άμυνας Α. Τσοχατζόπουλος).Ο Πρόεδρος της Δημοκρατίας Κ. Στεφανόπουλος εγκαινιάζοντας στη Γέφυρα Θεσσαλονίκης, Μουσείο Βαλκανικών Αγώνων, λέει: «Δεν κάλυψε η υπόλοιπη Ελλάδα τη Μακεδονία. Η Μακεδονία κάλυψε  και καλύπτει την Ελλάδα». Λέει ακόμα ότι: «Η Μακεδονία παραμένει πάντοτε προφυλακή».
ΠΕΜΠΤΗ  28 ΟΚΤΩΒΡΙΟΥ  1999 διεθνή Σε δηλώσεις που κάνει στο τουρκικό πρακτορείο ειδήσεων «Ανατολή» ο Τούρκος Υπουργός Εξωτερικών Ι. Τζεμ , αναφερόμενος στα ελληνοτουρκικά,  λέει ότι: «Η  Τουρκία θα εξακολουθεί να συμβάλλει στο θετικό κλίμα που ήδη υπάρχει μεταξύ της Τουρκίας και της Ελλάδας».  Σε άλλο σημείο των δηλώσεών του αναφέρει ότι:  «Όταν ξεκινήσει μια θετική περίοδο με μια χώρα με τη οποία είχαμε επί χρόνια πολύ αντίθετες προσεγγίσεις, τότε πρέπει να είμαστε επιφυλακτικοί».Ο Αλβανός πρόεδρος Ρ. Μεϊντάνι δίνει στο Ι. Μέτα την εντολή σχηματισμού νέα κυβέρνησης (ο Ι. Μέτα προτάθηκε από το Σοσιαλιστικό Κόμμα και από τα άλλα κόμματα που συμμετέχουν στον κυβερνητικό συνασπισμό – ο Μέτα είναι  30 χρονών και ήταν  πρόεδρος  του  Σοσιαλιστικού  Κόμματος).Το γερμανικό Υπ. Άμυνας με ανακοίνωση του: «Επιβεβαιώνει  τη συνεργασία Γερμανίας-Τουρκίας, ¨όχι για την κατασκευή χημικών¨ αλλά εργαστηρίου ανίχνευσης τους».  Σύμφωνα  με  την  ανακοίνωση: «Το  εργαστήριο αυτό δίνει τη δυνατότητα στην Τουρκία να αμυνθεί σε περίπτωση χρήσης χημικών όπλων και να προστατεύσει τους στρατιώτες και  τους  πολίτες  της».   Ο Γερμανός Υπ. Εξωτερικών Γ. Φίσερ, μιλώντας στο κοινοβούλιο της χώρας του αναφερόμενος στο θέμα των σχέσεων Τουρκίας-Ε.Ε. λέει: «Ο σεβασμός των ανθρωπίνων δικαιωμάτων από την Τουρκία είναι απαραίτητη προϋπόθεση για τη προσέγγισή της με την Ε.Ε. Η Τουρκία πρέπει να τηρήσει τα κριτήρια της Κοπεγχάγης, δηλαδή πολιτική σταθερότητα, οικονομική  σταθερότητα,  οικονομική  ανάπτυξη, σεβασμός των μειονοτήτων».  Ο Γιουγκοσλάβος Υφυπουργός Εξωτερικών Ν. Βούγιοβιτς σε δηλώσεις του αναφέρει ότι: «Οι Δυτικές δυνάμεις, μετά τους ΝΑΤΟϊκούς βομβαρδισμούς, προσπαθούν να βλάψουν τη Γιουγκοσλαβία χρησιμοποιώντας όλα τα μέσα, μεταξύ  των οποίων την εισαγωγή ¨ πλαστού χρήματος¨».
ΠΑΡΑΣΚΕΥΗ  29 ΟΚΤΩΒΡΙΟΥ  1999                Ο Πρόεδρος της Δημοκρατίας Κ. Στεφανόπουλος σε δηλώσεις που κάνει (28/10) κατά τη διάρκεια της τελετής ανακήρυξης του ως επίτιμου δημότη του Δήμου Μακεδνών (Καστοριά) αναφέρει, μεταξύ άλλων ότι: «Διανύουμε την  πλέον  πολιτισμένη  και  δημοκρατική  περίοδο  και  ότι  η  Ελλάδα  αποτελεί  ¨υπόδειγμα¨  για  τα  Βαλκάνια».Ο Υπ. Εξωτερικών Γ. Παπανδρέου έχει στο Βερολίνο συνάντηση με τον Γερμανό Υπ. Εξωτερικών(ομόλογό του) Γ. Φίσερ. Μεταξύ των θεμάτων που συζητούν οι δύο υπουργοί είναι το θέμα της αναγνώρισης της Τουρκίας ως υποψήφιας για ένταξη στην Ε.Ε.  χώρας. Σε δηλώσεις που κάνει ο Γερμανός υπουργός αναφέρει και τα εξής: «Η συζήτηση για υποψηφιότητα της Τουρκίας στην Ε.Ε. έχει οδηγήσει στη βελτίωση των σχέσεων Ελλάδας και Τουρκίας. Η βελτίωση θα βοηθήσει και το θέμα της Κύπρου». «Έχω κάνει ξεκάθαρό στην Τουρκία ότι το να γίνει μέλος της Ε.Ε. σημαίνει και αλληλεγγύη προς τα υπόλοιπα μέλη.  Όταν μια χώρα μέλος της Ε.Ε. έχει κάποιο πρόβλημα, αυτό το πρόβλημα είναι κοινό για όλα τα μέλη». Αύξηση κατά 0,96% σημειώνει ο γενικός δείκτης τιμών των μετοχών  στο χρηματιστήριο Αθηνών, με αποτέλεσμα να διαμορφωθεί στις 5.442,14 μονάδες.ΠΑΡΑΣΚΕΥΗ  29 ΟΚΤΩΒΡΙΟΥ  1999 ΔιεθνήΟ Χ. Σολάνα, Εκπρόσωπος της  Ε.Ε. για θέματα Άμυνας και Εξωτερικής Πολιτικής και ο Κρ. Πάτεν, αρμόδιος για τις Εξωτερικές Υποθέσεις  Επίτροπος  της  Ε.Ε., επισκέπτονται την Πρίστινα. Σε δηλώσεις που κάνει ο Κρ. Πάτεν  αναφέρεται ότι:  «Η Ε.Ε. για το 2000 έχει προγραμματίσει να διαθέσει στο Κοσσυφοπέδιο ποσό 500 εκατομμυρίων δολαρίων (μακροπρόθεσμη βοήθεια ανοικοδόμησης)».Σε δηλώσεις που κάνει στη γαλλική εφημερίδα «Λε Φιγκαρό» ο εκπρόσωπος του ΟΗΕ στα Βαλκάνια Κ. Μπιλντ, αναφερόμενος στον πρόεδρο της Γιουγκοσλαβίας Σλ. Μιλόσεβιτς, λέει: «Πρέπει να συνεχίσουμε να απομονώνουμε τους εγκληματίες πολέμου (υπονοεί Μιλόσεβιτς),  αλλά πρέπει να κάνουμε και χειρονομίες προς τη σερβική κοινωνία  για  να  της  δείξουμε  ότι  είμαστε  έτοιμοι  να  την  βοηθήσουμε». Γράφεται ότι Ισραηλινοί και Παλαιστίνιοι διαπραγματευτές κατέληξαν σε συμφωνία για την έναρξη διαπραγματεύσεων σχετικά με το τελικό καθεστώς των κατεχομένων εδαφών (οι διαπραγματεύσεις θα αρχίσουν 7 Νοέμβριου).
ΣΑΒΒΑΤΟ  30 ΟΚΤΩΒΡΙΟΥ  1999Ο πρωθυπουργός Κ. Σημίτης μιλώντας στη Μεγαλόπολη λέει και τα εξής: «Τις τελευταίες ημέρες επιχειρείται μια μετατόπιση της δημόσιας συζήτησης από τα μεγάλα προβλήματα του λαού μας και της χώρας μας, από τα πρωτεύοντα αυτά που πρέπει να μας απασχολούν όλους, στα δευτερεύοντα. Θέλουν κάποιοι να πάμε από την πολιτική στην παραπολιτική, από τα θέματα τα οποία πρέπει να συζητάμε και να προβληματιζόμαστε στη σκανδαλολογία. Αυτή η πρακτική, την οποία επιδιώκει η αξιωματική αντιπολίτευση, συσκοτίζει τα προβλήματα του τόπου. Δηλητηριάζει την πολιτική ζωή και υποβαθμίζει τα επιτεύγματα του τόπου και του ελληνικού λαού».Ολοκληρώνονται στο Βερολίνο οι συνομιλίες του Υπ .Εξωτερικών Γ. Παπανδρέου με τον Γερμανό ομόλογό του Γ. Φίσερ. Σε δηλώσεις που κάνει ο ΓΑΠ λέει: «Για το θέμα των ευρωτουρκικών σχέσεων αλλά και της ενταξιακής πορείας της Κύπρου συμφωνήσαμε να δουλέψουμε στενά τα δύο υπουργεία μέχρι  το Ελσίνκι  για να διαμορφώσουμε, όσο γίνεται, μια κοινή προσέγγιση ώστε στο Ελσίνκι  να υπάρξει ένα αποτέλεσμα κοινώς αποδεκτό».  Ο πρόεδρος της ΝΔ Κ. Καραμανλής, μιλώντας στη Χίο, λέει μεταξύ των άλλων: «Πιστεύουμε στο ήπιο κλίμα, πιστεύουμε στο διάλογο μεταξύ των πολιτικών κομμάτων, αλλά με τη διαφθορά έχουμε μετωπική σύγκρουση. Θα φθάσουμε στα άκρα, και  θέλω να πιστεύω ότι υπάρχουν  καθαρές φωνές και μέσα στον κυβερνητικό χώρο. Να σταθούν δίπλα μας σε αυτόν τον αγώνα.  Αφού  δεν τον κάνουν μόνοι τους, θα τον κάνουμε εμείς, αλλά θέλουμε όλους τους καθαρούς Έλληνες δίπλα μας» (κατηγορεί την κυβέρνηση για «ακατάσχετη παροχολογία»).
ΣΑΒΒΑΤΟ  30 ΟΚΤΩΒΡΙΟΥ  1999 ΔιεθνήΟ Αλβανός εντολοδόχος πρωθυπουργός Ι. Μέτα ανακοινώνει τη σύνθεση της κυβέρνησης του (την ενέκρινε ο πρόεδρος  Ρ. Μεϊντάνι  - η νέα κυβέρνηση πρέπει να πάρε ψήφο εμπιστοσύνης από την βουλή). Διεξάγονται αύριο στην ¨ΠΓΔΜ¨ προεδρικές εκλογές. Περίπου  1.610.000 ψηφοφόροι καλούνται να εκλέξουν τον διάδοχό του σημερινού προέδρου Κ. Γλιγκόροφ(6 είναι οι υποψήφιοι).Οι ρωσικοί βομβαρδισμοί συνεχίζονται. Τσετσένοι αξιωματούχοι ισχυρίζονται ότι οι ρώσικες δυνάμεις βομβάρδισαν φάλαγγα αμάχων. Αντίθετα, οι Ρώσοι αξιωματούχοι ισχυρίζονται ότι η αυτοκινητοπομπή που βομβαρδίστηκε από τα ρωσικά στρατεύματα,  ήταν στρατιωτική.
ΚΥΡΙΑΚΗ 31 ΟΚΤΩΒΡΙΟΥ  1999                  Ο πρόεδρος της ΝΔ Κ. Καραμανλής μιλώντας κατά τη διάρκεια της περιοδείας  του στη Χίο και τις Οινούσες, επαναλαμβάνει ότι το κόμμα του θα κλιμακώσει τον αγώνα του εναντίον της διαφθοράς».  Λέει ακόμα ότι πήγε στράφι το Β’ Κοινοτικό Πλαίσιο Στήριξης (ΚΠΣ) και πολύ φοβάμαι ότι, ενώ βρισκόμαστε στο κατώφλι του Γ’ ΚΠΣ, με αυτόν τον τρόπο που διαχειρίζεται η κυβέρνηση το δημόσιο χρήμα είναι μια χαμένη ευκαιρία από πριν» (λέει επίσης ότι η κυβέρνηση δεν βρίσκεται στην υπηρεσία των πολιτών, αλλά των μεγάλων συμφερόντων).  Τέλος, αναφερόμενος στις καταγγελίες του πρωθυπουργού Σημίτη ότι η ΝΔ υπονομεύει την πορεία της χώρας προς την ΟΝΕ λέει: «Με λύπη μου άκουσα τον πρωθυπουργό να λέει ότι η ΝΔ υπονομεύει την πορεία προς την Ευρώπη. Η ΝΔ κατ’ εξοχήν  παράταξη του ευρωπαϊκού προσανατολισμού , παράταξη που δίνει μάχη για την ευρωπαϊκή αντίληψη, που και σήμερα στηρίζει και εγγυάται την ευρωπαϊκή προοπτική και το μέλλον της  χώρας».Ο Υπ. Αμύνης Α. Τσοχατζόπουλος, αναφερόμενος στο ενδεχόμενο να τύχει η Τουρκία «ειδικής μεταχείρισης» από την Ε.Ε. δηλώνει: «Η Ελλάδα παίρνει μια θετική στάση υπέρ της Τουρκίας στο Ελσίνκι, ζητά να εφαρμοστούν οι δεσμεύσεις και οι όροι λειτουργίας της Ε.Ε. Ο δρόμος για την Τουρκία θα ανοίξει με τους ίδιους ακριβώς όρους και με την ίδια ακριβώς μεταχείριση, όπως και με όλα τα άλλα κράτη. Δεν δεχόμαστε ειδική μεταχείριση για την Τουρκία».   Ο Κυβερνητικός Εκπρόσωπος Δ. Ρέππας σε συνέντευξή του στην εφημερίδα «Κυριακάτική Ελευθεροτυπία» αναφέρει ότι η ΝΔ στην υπόθεση του «Ολυμπιακού Βιντεολόττο» υιοθέτησε τα επιχειρήματα τριών εταιριών και ηλεκτρονικών παιχνιδιών («HAYAT REGENCY, DANCO ENERGY, I.B.C. M.»).Ο πρώην πρόεδρος της ΝΔ Μ. Έβερτ δηλώνει τα ακόλουθα: «Ο κ. Σημίτης στην περιοδεία του στην Αρκαδία ανέφερε ότι στελέχη της ΝΔ υπονομεύουν την πορεία της χώρας προς την ΟΝΕ, δίδοντας στην Ε.Ε. ψευδή στοιχεία για την πορεία της ελληνικής οικονομίας. Εάν ο κ. Σημίτης έχει στοιχεία, οφείλει να δώσει αμέσως στην δημοσιότητα, αναφερόμενος ονομαστικά ποια στελέχη, που και πότε επεδίωξαν να συκοφαντήσουν τη χώρα διεθνώς. Εάν δεν τα ονοματίσει, τότε θα δώσει κάθε δικαίωμα στον οποιοδήποτε να τον χαρακτηρίζει συκοφάντη».
ΚΥΡΙΑΚΗ 31 ΟΚΤΩΒΡΙΟΥ  1999 διεθνήΔιεξάγονται προεδρικές εκλογές  στην «ΠΓΔΜ», περίπου 1.610.000 ψηφοφόροι καλούνται να εκλέξουν τον διάδοχο του Κ. Γκλιγκόροφ (6  είναι οι υποψήφιοι).  Τα πρώτα αποτελέσματα  αναμένεται να ανακοινωθούν την επόμενη μέρα.Σε ανακοίνωση της γιουγκοσλαβικής κυβέρνησης αναφέρεται ότι από την ημέρα που οι δυνάμεις του ΝΑΤΟ ανέλαβαν τον έλεγχο του Κοσσυφοπεδίου, 267 άτομα μη αλβανικής καταγωγής έχασαν τη ζωή τους στην περιοχή αυτή.Ρωσικές πηγές αναφέρουν ότι οι ρωσικές δυνάμεις συνεχίζουν την πολιορκία του Γκρόζνι και ο αποκλεισμός της πρωτεύουσας της Τσετσενίας είναι ολοκληρωτικός.
ΔΕΥΤΕΡΑ 1 ΝΟΕΜΒΡΙΟΥ  1999Ο Υπ. Δικαιοσύνης Ε. Γιαννόπουλος με έγγραφό του ζητά από τον εισαγγελέα του Αρείου Πάγου την διεξαγωγή έρευνας για τις καταγγελίες(δημοσίευμα εφημερίδας «Απογευματινή»), συνέντευξη του βουλευτή της ΝΔ Δ. Κωστόπουλου ότι: «Για να πάρει κανείς δημόσιο έργο πρέπει να πληρώσει μίζα (στο υπουργείο ΥΠΕΧΩΔΕ)».Υπό την προεδρία του προέδρου  της  ΝΔ πραγματοποιείται σύσκεψη των τομεαρχών του κόμματος (μεταξύ των θεμάτων συζητούνται κατά τη διάρκεια της σύσκεψης είναι το «Ξυστό» - και οι παράνομες προσλήψεις στο δημόσιο .  Για το «Πρώτο» ο εκπρόσωπος Τύπου Α. Σπηλιωτόπουλος δηλώνει ότι: «Είναι καταφανής η μη τήρηση της  σχετικής  σύμβασης,  όπως  καταφανής  είναι  και  η  παράνομη ανανέωσή  της.Ο Κυβερνητικός Εκπρόσωπος Δ. Ρέππας αναφερόμενος στην επικείμενη σύνοδο των ηγετών των χωρών- μελών της Ε.Ε. στο Ελσίνκι και στο θέμα της αναγνώρισης της Τουρκία ως υποψήφια για ένταξη στην Ε.Ε. χώρας, αναφέρει. «Η ελληνική κυβέρνηση και στην Σύνοδο Κορυφής στο Ελσίνκι θα διατυπώσει τη θέση της με γνώμονα το εθνικό συμφέρον.  Δεν υπάρχει οποιοδήποτε πρόβλημα. Δεν πρόκειται να είναι οι στιγμές τόσο άσχημες για την ελληνική κυβέρνηση, για έναν πολύ απλό  λόγο: Η ελληνική κυβέρνηση έχει ξεκάθαρη, έχει σαφέστατη πολιτική για το συγκεκριμένο ζήτημα.  Είναι θέμα άλλων να αποσαφηνίσουν πλήρως την πολιτική τους, ώστε να προκύψει, και επιθυμούμε να προκύψει, συμφωνία για το θέμα της απόκτησης από την Τουρκία της ιδιότητας της υποψήφιας προς ένταξη στην Ε.Ε. χώρας.  Εμείς έχουμε ξεκαθαρίσει την πολιτική μας, ή οποία θα εκφραστεί εκείνη την ώρα συμπυκνωμένη με ένα ¨Ναι¨ ή ένα ¨Όχι¨. Μπορεί να συμβεί το ένα, μπορεί να συμβεί το άλλο». Ο Κυβερνητικός  Εκπρόσωπος  Δ. Ρέππας, αναφερόμενος στις καταγγελίες της ΝΔ ότι  η κυβέρνηση ότι σχετικά με τα οικονομικά δεδομένα κάνει «δημιουργική λογιστική», δηλώνει : «Μας κατηγορούν ότι παραποιούμε τα στοιχεία, έχουν πει ότι ¨μακιγιάρουμε¨ τα οικονομικά μεγέθη, ενώ γνωρίζουν πολύ καλά ότι οι ελεγκτικοί φορείς της Ε.Ε. έχουν κατ’ επανάληψη ελέγξει  την  πορεία  των οικονομικών μεγεθών της χώρας και μας έχουν αποφανθεί θετικά».Ο Οικουμενικός Πατριάρχης Βαρθολομαίος έχει στο Φανάρι συνάντηση-συνομιλία με τον Αμερικάνο πρεσβευτή Στην  Άγκυρα Μ. Πάρις,Ο βουλευτής του ΠΑΣΟΚ Ε. Βλασσόπουλος  σε  επιστολή  του προς τον πρόεδρο της βουλής Α. Κακλαμάνη αναφέρει μεταξύ άλλων ότι: «Είναι λυπηρό ότι το πνεύμα και το γράμμα των πορισμάτων (σ.σ. του συμποσίου που πραγματοποιήθηκε στις Βρυξέλλες  για τον καθορισμό και της μορφής, του περιεχομένου και του στόχου του προς δημιουργία Μουσείου της Ευρώπης) απουσιάζει το ενδιαφέρον για την ένταξη των στοιχείων του αρχαιοελληνικού και βυζαντινού πολιτισμού στην ύλη του εν λόγω μουσείου. Εκείνο όμως που αποτελεί πρόκληση είναι ότι στην πραγματικότητα δεν απουσιάζει αναφορά στον ελληνικό πολιτισμό. Αντίθετα, ρητά αποκλείονται τα στοιχεία του ως Αταίριαστα με την ιδέα μια Ενωμένης Ευρώπης και  περισσότερο συγγενικά με τη μεσογειακή ταυτότητα, και τίθεται ως χρονικό ορόσημο  της  ευρωπαϊκής  ιστορίας η σκέψη του Καρλομάγνου».Αύξηση κατά 3,46% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθείς τις 5.630,27 μονάδες.
ΔΕΥΤΕΡΑ 1 ΝΟΕΜΒΡΙΟΥ  1999 διεθνήΟ Τούρκος πρωθυπουργός  Μπ. Ετσεβίτ, μιλώντας στη τηλεόραση και αναφερόμενος στο Κυπριακό, λέει: «Η Ελλάδα έχει χάσει το δικαίωμα να είναι εγγυήτρια δύναμη στην Κύπρο, διότι το πραξικόπημα του 1974 προήλθε από  την  Ελλάδα». Στις προεδρικές εκλογές που έγιναν την Κυριακή στην Ουρουγουάη ο υποψήφιος της κεντροαριστεράς Τ. Βασκέζ συγκεντρώνει το 38,51% των ψήφων και έρχεται πρώτος, ενώ ο υποψήφιος του κυβερνώντος κόμματος του Κλοράντο Χ. Μπατλ έρχεται δεύτερος συγκεντρώνοντας το 31,32% των ψήφων(ο νικητής θα αναδειχθεί στο Β’ γύρο).Σύμφωνα με τα αποτελέσματα των βουλευτικών εκλογών που έγιναν την Κυριακή στη Γεωργία το κόμμα του προέδρου Ε. Σεβαρντνάτζε, η ¨Ένωση Πολιτών¨, πήρε το 52% των ψήφων, ενώ το ¨Κόμμα της Γεωργικής  Ένωσης για την Ανανέωση¨  του Α. Αμπατζίτζε  πήρε  το  26,5% των ψήφων.Γίνεται γνωστό ότι στην Ουκρανία ο Λ. Κούτσμα(σημερινός πρόεδρος) πήρε το 36,4% των ψήφων, ενώ ο κυριότερος αντίπαλός του Π. Σιμονένκο πήρε το 22,3% των ψήφων(ο νικητής θα αναδειχθεί στο Β’ γύρο).Οι ρωσικές δυνάμεις συνεχίζουν να βομβαρδίζουν το Γκρόζνι  και  άλλες  περιοχές  της  Τσετσενίας.
ΕΥΓΕ ΣΤΟΥΣ ΚΑΛΑΜΑΤΙΑΝΟΥΣ
ΤΕΤΑΡΤΗ 13 ΟΚΤΩΒΡΙΟΥ  1999       Ο επίτιμος πρόεδρος της ΝΔ Κ. Μητσοτάκης σε συνέντευξή του στο τηλεοπτικό σταθμό «MEGA»:  «Σωστά έστειλε ο Κ. Σημίτης  μήνυμα  προς  την  τουρκική  πλευρά,  δεν  σας  κρύβω, και  εγώ  το  έστειλα   με  το δικό μου τρόπο προς την  τουρκική   πλευρά».  Σε άλλο σημείο «Στην Ελλάδα – δόξα το Θεό – έχουμε μια κατάσταση καλή για να έχουμε μια κυβέρνηση η οποία, αφού  πέρασε το ΠΑΣΟΚ από πολλές  περιπλανήσεις,  μπαίνει στην σωστή κατεύθυνση  του διαλόγου και  της προσπάθειας  ειρηνικής  επίλυσης  των διαφορών μας.  Έχουμε μια αντιπολίτευση υπεύθυνη, εν πάση περιπτώσει δεν έχουμε την ακραία αντιπολίτευση του παρελθόντος  και έχουμε και τα μικρά κόμματα τα οποία εν πολλοίς συνεισφέρουν θετικά».Σε δηλώσεις που κάνει στον τηλεοπτικό σταθμό «ΜΕΓΚΑ» ο πρώην πρωθυπουργός Μ. Γιλμάζ  λέει: «Αν αναμένετε μια χειρονομία από  την Τουρκία ζωτικής σημασίας για το Κυπριακό, φοβάμαι πως η Τουρκία δεν είναι σε θέση να κάνει  καμία  χειρονομία».Ο Υπ. Εξωτερικών Γ. Παπανδρέου σε δηλώσεις του, αναφερόμενος στο θέμα της διεύρυνσης της Ε.Ε., λέει ότι: «Όλες οι χώρες στα Βαλκάνια θεωρούμε ότι μπορούν να είναι μέλη της Ε.Ε. Συμπεριλαμβάνουμε σε αυτή την πρότασή μας και τη Γιουγκοσλαβία» (αφήνει να εννοηθεί ότι αναφέρεται στην μετά-Μιλόσεβιτς Γιουγκοσλαβία).Ο  Υπ. Εξωτερικών Γ. Παπανδρέου  έχει συνάντηση στην Αθήνα με τον Κύπριο ομόλογο του Κασουλίδη. Σε δηλώσεις που κάνει ο Κύπριος υπουργός  λέει «Υπάρχουν αυτή τη στιγμή τρεις  παράλληλοι διαπραγματευτικού δρόμοι, οι προσπάθειες  λύσης του Κυπριακού, οι ελληνοτουρικές  σχέσεις  και οι ευρωτουρκικές  σχέσεις.  Αυτοί οι τρείς ανεξάρτητοι δρόμοι δεν σχετίζονται μεταξύ τους, είναι ανεξάρτητοι. Οποιαδήποτε πρόοδος όμως στον ένα ενισχύει τους άλλους δύο». Ο Υπ. Αμύνης Α. Τσοχατζόπουλος στο πλαίσιο της επίσκεψης που πραγματοποιεί στο Ισραήλ, είχε συνάντηση με  τον Ισραηλινό πρόεδρο Ε. Βάιζμαν(προεδρικό μέγαρό, Δυτική Ιερουσαλήμ).Υπό την προεδρία του Κ. Καραμανλή συνέρχεται η Εκτελεστική Επιτροπή της ΝΔ. Σε δηλώσεις που κάνει ο εκπρόσωπος Τύπου του κόμματος Α. Σπηλιωτόπουλος λέει και τα εξής: «Σήμερα αποφασίσαμε τη μετωπική σύγκρουση με τη διαφθορά. Το μείζον πρόβλημα, που αυτή τη στιγμή υπάρχει, είναι ότι κυριαρχεί η αδιαφάνεια σε κάθε πτυχή του δημόσιου βίου. Αυτή τη νοσηρότητα η ΝΔ είναι αποφασισμένη να την πολεμήσει και στην κατεύθυνση αυτή θα επιδιώξει συνεννόηση με τα  υπόλοιπα  κόμματα  της  αντιπολίτευσης».
ΤΕΤΑΡΤΗ 13 ΟΚΤΩΒΡΙΟΥ 1999 διεθνήΟ πρόεδρος  της  Ευρωπαϊκής  Επιτροπής Ρ. Πρόντι  παρουσιάζει  στο  Ευρωπαϊκό κοινοβούλιο την έκθεση της επιτροπής  για θέματα διεύρυνσης της Ε.Ε. και αναφερόμενος στην Τουρκία λέει: «Η περίπτωση της Τουρκίας θέλει ειδική μεταχείριση» (έχει σαφώς το καθεστώς της υποψήφιας χώρας – δεν μπορεί να αρχίσουν διαπραγματεύσεις ένταξης  γιατί  δεν  πλήρη  τα  πολιτικά  κριτήρια που προβλέπει η Κοπεγχάγη). Ο Τούρκος Υπ. Εξ Ι. Τζεμ μιλώντας στην τουρκική εθνοσυνέλευση για ελληνοτουρκικά: «Η Ελλάδα και η Τουρκία έχουν δικές  τους αλήθειες και  δεν  παραιτούνται  από   αυτές». Συνεχίζοντας λέει ότι: «Δεν είναι σωστό να πιστεύεται ότι επειδή  υπάρχει  κάποια ηπιότητα, θα βελτιωθούν όλα. Η Τουρκία και  Ελλάδα αγωνίζονται  για  τα συμφέροντα τους. Η επιδεξιότητα είναι να βρεθούν τα κοινά σημεία, εάν υπάρχουν κοινά σημεία, στα συμφέροντα αυτά».  Σε άλλο σημείο της ομιλίας του λέει: «Προ ετών η ελληνική εξωτερική πολιτική θεωρούσε ότι το συμφέρον  της Ελλάδος ήταν η διαμάχη με τη Τουρκία. Η σημερινή εξωτερική πολιτική όμως θεωρεί ότι συμφέρον της Ελλάδος είναι  και να μην βρίσκεται σε διαμάχη με την Τουρκία και να μειώσει την ένταση στο Αιγαίο. Η μεταξύ τους διαφορά είναι σημαντική, όμως κατά βάση υπάρχουν υπολογισμοί που έχουν να κάνουν με τα ίδια τα συμφέροντα». «Εξηγήσαμε με σαφήνεια στους συνομιλητές μας ότι η Τουρκία δεν έχει βλέψεις επί των εδαφών κανενός». Στο Πακιστάν ο Πραξικοπηματίας στρατηγός Π. Μουσάραφ στο διάγγελμά που απευθύνει προς τον Πακιστανικό λαό, αναφέρει ότι: «Οι ένοπλες δυνάμεις παρενέβησαν προκειμένου να θέσουν τέρμα στην αβεβαιότητα και την αταξία που επικρατούσαν στην χώρα (το πραξικόπημα καταδικάζουν πολλές χώρες). Ο Λευκός Οίκος σε ανακοίνωση του αναφέρει ότι: «Επιθυμεί την αποκατάσταση πολιτικής διακυβέρνησης, συμβατή με τις δημοκρατικές αρχές και το Σύνταγμα». Ο πρώην Γενικός Γραμματέας του ΝΑΤΟ Χ. Σολάνα δηλώνει ότι: «Όταν μαθαίνεις για στρατιωτικό πραξικόπημα και ξέρεις ότι η χώρα έχει πυρηνικά, θα πρέπει να ανησυχείς».  Η πρώην πρωθυπουργός Μπεναζίρ Μπούτο δηλώνει ότι: «Η 12η Οκτωβρίου δεν θα μείνει γνωστή ως η μέρα που ¨πέθανε η δημοκρατία¨,  αλλά ως  η ημέρα που η δημοκρατία αρχίζει να ¨ξαναγεννιέται¨».
ΠΕΜΠΤΗ 14 ΟΚΤΩΒΡΙΟΥ  1999Ο Υπ. Άμυνας Α. Τσοχατζόπουλος έχει στο Τελ Αβίβ συνάντηση με τον Ισραηλινό πρωθυπουργό και Υπουργό  Άμυνας  Ε. Μπάρακ. Οι δύο άνδρες υπογράφουν νέα συμφωνία  στρατιωτικής συνεργασίας Ελλάδος- Ισραήλ.  Σε  δηλώσεις  που  κάνει  ο  Έλληνας  υπουργός αναφέρει και τα εξής: «Αποφασίσαμε να ανανεώσουμε τη συμφωνία και να τη διευρύνουμε με όλα εκείνα τα στοιχεία που συγκεκριμένα πλέον επιβάλλουν οι ανάγκες  ενδυνάμωσης της αμυντικής μας συνεργασίας»(η προηγούμενη συνεργασία είχε υπογραφεί το 1994). Έντονή είναι η αντιπαράθεση μεταξύ κυβέρνησης και αντιπολίτευσης, εντός και εκτός βουλής, για το θέμα του «Ολυμπιακού Βιντεολόττο» (τα έσοδα θα διατεθούν για την οργάνωση των Ολυμπιακών Αγώνων του 2004). Η κυβέρνηση υποστηρίζει ότι: «Το ¨Βιντεολόττο¨ είναι δέσμευση προς την ΔΟΕ από το φάκελο διεκδίκησης των Ολυμπιακών Αγώνων. Η ΝΔ ζητά τη ματαίωση του ¨Βιντεολόττο¨. Ο Στ. Μάνος ισχυρίζεται ότι ο διαγωνισμός για το ¨Βιντεολόττο¨ είναι  διάτρητος).Ο εκπρόσωπος Τύπου της ΝΔ Α. Σπηλιωτόπουλος, με αφορμή το θέμα του «Ολυμπιακού Βιντεολόττο» δηλώνει ότι: «Οι κυβερνήσεις  του ΠΑΣΟΚ ευθύνονται για τη διαφθορά που μαστίζει σήμερα το δημόσιο βίο της χώρας και είναι αυτές που εισήγαγαν και θεσμοθέτησαν διαδικασίες αδιαφάνειας». Συνεχίζοντας  λέει  ότι: «Η ΝΔ θα αγωνιστεί κατά τρόπον ανένδοτο κατά της διαφθοράς, έχει την πολιτική βούληση και έχει επεξεργαστεί τους κατάλληλους μηχανισμούς για να παρέμβει άμεσα και αποτελεσματικά».Ο επίτιμος πρόεδρος της ΝΔ Κ. Μητσοτάκης, μιλώντας στη βουλή και αναφερόμενος στο «Ολυμπιακό Βιντεολόττο», λέει: «Τι θέλει η κυβέρνηση να κάνει; Τόσο πολύ υποδουλωμένη είναι στα διαπλεκόμενα, ώστε θέλει καλά και σώνει να φτιάξει αυτό το λαχείο, το οποίο δεν είναι ολυμπιακό λαχείο, αλλά  αποτελεί  ολυμπιακή ντροπή. Η Ελλάς σήμερα είναι η Ελλάς των διαπλεκομένων».
ΠΕΜΠΤΗ 14 ΟΚΤΩΒΡΙΟΥ  1999Η Ιεραρχία της Εκκλησίας της Ελλάδος εκλέγει ως μητροπολίτη Θεσσαλιώτιδος και Φαναριοφερσάλων τον Θεόκλητο Κουμαριανό(46 ετών).Πτώση κατά 3,88% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 5.916,68 μονάδες.ΠΕΜΠΤΗ  14 ΟΚΤΩΒΡΙΟΥ 1999 διεθνήΣτο Πακιστάν οι πραξικοπηματίες κλείνουν το κτήριο της βουλής και δηλώνουν ότι δεν προτίθενται να επιβάλλουν στρατιωτικό νόμο. ο Αμερικανός πρόεδρος Μπ. Κλίντον, «Χαρακτηρίζει τα γεγονότα στο Πακιστάν ως συμφορά για  την πακιστανική δημοκρατία».
ΠΑΡΑΣΚΕΥΗ  15 ΟΚΤΩΒΡΙΟΥ 1999   Ο γραμματέας της Κ.Ε. του ΠΑΣΟΚ Κ. Σκανδαλίδης σε δηλώσεις που κάνει στην Καρδίτσα αναφέρει και τα εξής: «Εμείς θέλουμε εκλογές στο τέλος της τετραετίας, θέλουμε εκλογές μετά την οριστική ένταξη στην ΟΝΕ. Πρέπει η χώρα από το Μάρτιο ως  τον Ιούνιο, που θα υπάρξει η τελική κρίση, να είναι ήσυχη και με πολιτική σταθερότητα διότι θα μετριέται κάθε στιγμή η οικονομία μας. Και ασφαλώς, ολοκληρώνοντας το έργο μας θα ζητήσουμε την ψήφο του λαού. Αν η αντιπολίτευση έχει πάρει απόφαση, γιατί από ότι καταλαβαίνω μάλλον μετέωρα βήματα κάνει μέχρι τώρα, αν έχει πάρει την οριστική απόφαση να οδηγήσει τη χώρα σε εκλογές το Μάρτιο, ας αναλάβει το τίμημα και το κόστος αυτών των εκλογών. Σε αυτή την περίπτωση, και στις 26 Μαρτίου το ΠΑΣΟΚ θα κερδίσει τις εκλογές».Ο πρόεδρος της ΝΔ Κ. Καραμανλής έχει  συνάντηση  με  τον  πρόεδρο  της  βουλής  Απ. Κακλαμάνη. Σε δηλώσεις που κάνει ο Κ. Καραμανλής, μετά το τέλος της συνάντησης, λέει: «Επισκέφθηκα τον πρόεδρο της βουλής για να τον ενημερώσω για το μέγα σκάνδαλο της υπόθεσης των ¨κουλοχέρηδων¨. Το θεώρησα υποχρέωσή μου να τον ενημερώσω και λόγω της θεσμικής μου ιδιότητος και διότι έχει πολλές φορές αντιταχθεί στα φαινόμενα αδιαφάνειας. Θέλω για μια ακόμη φορά να πω ότι αυτή η υπόθεση είναι ντροπή και αίσχος. Να γεμίσει δηλαδή η Ελλάδα, κάθε γειτονιά και κάθε χωριό με ¨κουλοχέρηδες¨ και μάλιστα με μια διάτρητη σύμβαση. Και θέλω ακόμα να πω ότι παράταση σιωπής της κυβέρνησης σε αυτό το θέμα ισοδυναμεί με ενοχή, εάν δεν το πάρουν πίσω, τότε θα έχει αποδειχθεί ότι είναι κυβέρνηση του τζόγου. Και θέλω να πω προς όλους τους Έλληνες και τις Ελληνίδες ότι εμείς αυτό δεν θα το αφήσουμε να περάσει»(ο λόγος για το «Ολυμπιακό Βιντεολόττο»).Πτώση κατά 2,17% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 5.788,49 μονάδες.
ΠΑΡΑΣΚΕΥΗ  15 ΟΚΤΩΒΡΙΟΥ  1999 ΔιεθνήΤο Νόμπελ Ειρήνης απονέμεται στο μη Κυβερνητική Οργάνωση «Γιατροί χωρίς Σύνορα». Ο αξιωματούχος των «Γιατρών  χωρίς  σύνορα» Φιλίπ Μπιμπερσόν, δηλώνει: «Λιγότερη τιμή και περισσότερο βάρος ευθύνης είναι το Νόμπελ Ειρήνης».Πραγματοποιείται στο Τάμπελε της Φιλανδίας έκτακτη σύνοδος των ηγετών των χωρών-μελών της Ε.Ε. Συζητούνται θέματα που αφορούν  τη  λαθρομετανάστευση και θέματα που αφορούν την παροχή ασύλου. Οι Ευρωπαίοι ηγέτες αποφάσισαν επίσης την σύνταξη μιας  Χάρτας με τα θεμελιώδη Δικαιώματα του Ευρωπαίου Πολίτη (οι σύνεδροι  κατά τη διάρκεια του δείπνου που παρατίθεται συζητούν και  το θέμα της «ενταξιμότητας»  της Τουρκίας στην Ε.Ε.).Στο Πακιστάν ο πραξικοπηματία Μουσάραφ αναστέλλει την ισχύς του Συντάγματος, διαλύει το κοινοβούλιο και κηρύσσει τη χώρα σε κατάσταση εκτάκτου ανάγκης. Ο ίδιος αυτοδιορίζεται ανώτατος ηγέτης της χώρας.Ο εκπρόσωπος του Λευκού Οίκου Μ. Χάμερ, με αφορμή τις εξελίξεις στο Πακιστάν δηλώνει: «Ζητούμε την άμεση αποκατάσταση της πολιτικής εξουσίας και θα ζητήσουμε διευκρινήσεις για τις επιπτώσεις της σημερινής ανακοίνωσης». Με αφορμή τις ίδιες εξελίξεις ο εκπρόσωπος του Ινδικού Υπ. Εξωτερικών δηλώνει: «Ανησυχούμε  για  την  κατεύθυνση  προς  την οποία κινείται η κατάσταση. Συνεχίζουμε να παρακολουθούμε στενά στις εξελίξεις».Συνεχίζονται οι ρωσικές επιχειρήσεις στη Τσετσενία. Σε δηλώσεις που κάνει ο επικεφαλής των ρωσικών δυνάμεων στρατηγός Β. Καζάντεφ, λέει ότι: «Ολοκληρώθηκε η πρώτη φάση των επιχειρήσεων στην Τσετσενία.
ΣΑΒΒΑΤΟ  16 ΟΚΤΩΒΡΙΟΥ  1999Σε δηλώσεις που κάνει (Τάμπελε-Φιλανδία) ο πρωθυπουργός Κ. Σημίτης, αναφερόμενος στα πεπραγμένα της έκτακτης συνόδου των ηγετών των χωρών-μελών της Ε.Ε. λέει: «Θεωρούμε ότι η ευρωπαϊκή προοπτική της Τουρκίας ωφελεί την Τουρκία, την Ένωση και συμβάλει στην ειρήνη και στη συνεργασία στην περιοχή, αλλά θα πρέπει να είμαστε ξεκάθαροι ότι η υποψηφιότητα της Τουρκίας είναι μια υποψηφιότητα που έχει συγκεκριμένο περιεχόμενο, είναι γνήσια, συνεπάγεται ευθύνες, συνεπάγεται υποχρεώσεις και όχι μόνο δικαιώματα. Ότι δικαιώματα, ευθύνες, υποχρεώσεις προκύπτουν από τις συνθήκες του Άμστερνταμ και τις αποφάσεις οι οποίες  πάρθηκαν από τα Ευρωπαϊκά Συμβούλια σε συνέχεια της συνθήκης του Άμστερνταμ, αλλά και σχετίζονται γενικά με τα θέματα της  διεύρυνσης  και  από  τις  αποφάσεις  αυτές  και τις συνθήκες αυτές προκύπτουν ορισμένες αρχές  που θα  πρέπει να τηρηθούν. Ο σεβασμός του Διεθνούς Δικαίου και των Διεθνών Συνθηκών, η ειρηνική διευθέτηση των διαφορών, ο σεβασμός της εδαφικής ακεραιότητας των γειτονικών χωρών, το δικαίωμα κάθε άλλης  ευρωπαϊκής  χώρας  να αποτελεί και αυτή μέλος της Ε.Ε.» . Σε άλλο σημείο των δηλώσεών του ο πρωθυπουργός, αναφερόμενος στο θέμα της ένταξης της Κύπρου στην Ε.Ε., λέει: «Ετόνισα ότι είναι ανάγκη να συνεχισθούν , χωρίς δυσκολίες, απρόσκοπτα οι διαπραγματεύσεις που έχουν ξεκινήσει και να πραγματοποιηθεί η είσοδος, ένταξη της Κύπρου στην Ε.Ε. όταν ολοκληρωθούν οι σχετικές διαδικασίες, άσχετα από τα αν έχει λυθεί το πολιτικό πρόβλημα ή όχι».Υπό την προεδρία του προέδρου του Συνασπισμού Ν. Κωνσταντόπουλου συνέρχεται η Κεντρική Πολιτική Επιτροπή του κόμματος προκειμένου να οριστικοποιήσει το περιεχόμενο(θέσεις του κόμματος) της εισήγησης της Κ.Π.Ε.  που θα παρουσιασθεί στο συνέδριο του Συνασπισμού(έχουν υποβληθεί τρία σχέδια).Σε δηλώσεις που κάνει  στη Χαλκιδική ο πρόεδρος του ΔΗΚΚΙ Δ. Τσοβόλας, αναφερόμενος στην κυβέρνηση του ¨Νέου ΠΑΣΟΚ¨ την αποκαλεί: «Κυβέρνηση τρομαγμένων λογιστών που τα δίνουν όλα στις ΗΠΑ και την ευρωπαϊκή τρόικα». Σε δηλώσεις από τη Λάρισα ο γραμματέας της Κ.Ε. του ΠΑΣΟΚ Κ. Σκανδαλίδης  λέει:  «Δεν υπάρχει καμία απολύτως εκχώρηση κυριαρχικών δικαιωμάτων εκ μέρους της Ελλάδος»(απαντά  σε  ερώτηση σχετική με τη δήλωση που φέρεται να έκανε στις  15/10 ο ΥΠ. Εξωτερικών Γ. Παπανδρέου).Σε δηλώσεις που κάνει στο Ηράκλειο το ηγετικό στέλεχος του ΠΑΣΟΚ Θ. Πάγκαλος αναφερόμενος στα ελληνοτουρκικά, λέει:  «Ο Ετσεβίτ είναι εθνικοσοσιαλιστής, ο συνεταίρος  του είναι  οι  «Γκρίζοι  Λύκοι» και για να υπάρξουν αποτελέσματα θα πρέπει να υπάρξει δημοκρατία, που δυστυχώς δεν υπάρχει. Συμφωνώ ότι ο απλός Τούρκος είναι αδελφός  μας, όμως δεν μπορώ να πω το ίδιο και για τους στρατηγούς».
ΣΑΒΒΑΤΟ  16 ΟΚΤΩΒΡΙΟΥ  1999 ΔΙΕΘΝΗΣε δηλώσεις  που κάνει ο  Φιλανδός  πρωθυπουργός  Π. Λιπόνεν,  μετά το τέλος της συνόδου των ηγετών των χωρών-μελών της Ε.Ε. στο Τάμπελε της  Φιλανδίας, αναφερόμενος στο θέμα του χαρακτηρισμού της Τουρκία ως υποψήφια για  ένταξη  στην Ε.Ε. χώρας. Λέει ότι: «Θα θέλαμε να πάρουμε στην Σύνοδο Κορυφής του Ελσίνκι μια θετική απόφαση για την υποψηφιότητα της Τουρκίας.  Όμως  για να συμβεί αυτό θα πρέπει η Τουρκία να προχωρήσει σε συγκεκριμένα βήματα και πράξεις»(με την άποψη αυτή συντάσσονται οι περισσότεροι από τους ηγέτες των χωρών-μελών της Ε.Ε. – η Φιλανδία αυτή την περίοδο ασκεί  την προεδρία της Ε.Ε.).
ΚΥΡΙΑΚΗ  17 ΟΚΤΩΒΡΙΟΥ  1999 Με αφορμή την αξίωση της ΝΔ για παραίτηση του Υπ. Εξωτερικών Γ. Παπανδρέου (εξαιτίας των όσων φέρεται να δήλωσε σχετικά με την «εκχώρηση κυριαρχικών δικαιωμάτων» -μεταφορά αρμοδιοτήτων στην Ε.Ε.) ο Υπ. Άμυνας Α. Τσοχατζόπουλος δηλώνει: «Η κυβέρνηση έχει  δείξει το αδιαπραγμάτευτο των δικαιωμάτων της Ελλάδας αποτελεί σταθερή πολιτική εδώ και χρόνια και για κανέναν δεν μπορεί να δημιουργείται  η εντύπωση ότι υπάρχει θέμα πάνω σε αυτήν την αρχή».Σε δηλώσεις που κάνει στη Θεσσαλονίκη το ηγετικό στέλεχος της ΝΔ Μ. Λιάπης(είναι υπεύθυνος πολιτικού σχεδιασμού της ΝΔ) λέει μεταξύ άλλων: «Η ΝΔ δεν θα αφήσει την Ελλάδα και την κοινωνία να σαπίζουν, όπως κάνει σήμερα η κυβέρνηση Σημίτη». Ο Κ. Καραμανλής είναι άξιος ηγέτης και η ηγεσία της παράταξής είναι ομονοούσα, χωρίς να υπάρχουν στην Κοινοβουλευτική Ομάδα οι έριδες και οι φιλονικίες του παρελθόντος».Ο Υπ. Ανάπτυξης Ε. Βενιζέλος, μιλώντας στη Θεσσαλονίκη και αναφερόμενος στον πρόεδρο της ΝΔ Κ. Καραμανλή, λέει: «Αν θέλει ο Κ. Καραμανλής να έχει συμβολή στην κοινωνική πρόοδο, θα πρέπει να απογαλακτιστεί από την πολιτική των προκατόχων του, η οποία οδήγησε τη ΝΔ στην ήττα των προηγούμενων  εκλογών».Η Πολιτική Γραμματεία και η Κοινοβουλευτική Ομάδα του Συνασπισμού σε έκτακτη κοινή συνεδρίαση αποφασίζουν να προτείνουν στην Κεντρική Πολιτική Επιτροπή του κόμματος την αναβολή του Συνεδρίου του Συνασπισμού. Η Κ.Π.Ε. αποφασίζει την αναβολή του Συνεδρίου(θα συγκληθεί διαρκές συνέδριο προκειμένου να εγκρίνει  την  εκλογική  διακήρυξη του Συνασπισμού).Η εφημερίδα «Ελευθεροτυπία» δημοσιεύει την επιστολή που έστειλε ο  αρχιεπίσκοπος  Αθηνών  Χριστόδουλος στον  Οικουμενικό  Πατριάρχη Βαρθολομαίο (αναφέρεται στο θέμα των μητροπόλεων των λεγόμενων ¨Νέων Χωρών¨).
ΚΥΡΙΑΚΗ  17 ΟΚΤΩΒΡΙΟΥ  1999 ΔιεθνήΟ νέος ηγέτης του Πακιστάν Π. Μουσάραφ ε διάγγελμα του αναφέρει ότι η  πακιστανικές στρατιωτικές δυνάμεις θα αποσυρθούν από τα σύνορα με την Ινδία. Λέει ακόμα: «Ο στρατός δεν θα παραμείνει στην εξουσία περισσότερο από όσο χρειάζεται. Δεν θα επιτρέψω στο λαό να γυρίσει πίσω σε μια εποχή ανεπαρκούς δημοκρατίας, αλλά θα τον οδηγήσω σε μια γνήσια δημοκρατία. Υπόσχομαι ότι θα το κάνω με τη βοήθεια του Θεού. Δεν πρόκειται για δικτατορία, αυτό  που  έγινε είναι  ένας  άλλος  δρόμος  για  τη δημοκρατία».{Γράφεται ότι ο Αμερικανός πρόεδρος Μπ. Κλίντον και ο Νορβηγός πρωθυπουργός Κ.Μ. Μπόντέβικ κατά τη διάρκεια της συνάντησης  που είχαν στο Λευκό Οίκο αποφάσισαν νε συνεργαστούν με στόχο την ενίσχυση της ΕΥΡΩΠΑΪΚΗΣ ΑΣΦΑΛΕΙΑΣ . Εξέφρασε επίσης την επιθυμία τους για τροποποίηση της συνθήκης για τα συμβατικά όπλα (προκειμένου να περιορισθεί η διάδοση ελαφρών όπλων σε περιοχές συγκρούσεων)}.Συνέρχεται στο Παρίσι το προεδρείο της «Σοσιαλιστική Διεθνούς» (κύριος σκοπός της συνόδου είναι η προετοιμασία του 21ου συνεδρίου της  Σοσιαλιστικής Διεθνούς που θα πραγματοποιηθεί στο Παρίσι από τις 8-10 Νοεμβρίου). Κατά την  διάρκεια της  συνεδρίασης εκλέγεται  ο  Πορτογάλος  Α.  Γκουτιέρες  ως  πρόεδρος  της  «Σοσιαλιστικής Διεθνούς».
ΔΕΥΤΕΡΑ  18 ΟΚΤΩΒΡΙΟΥ  1999Ο Τούρκος μεγαλοεπιχειρηματίας  Ρ. Κοτς, σε δηλώσεις του στην εφημερίδα «Μιλιέτ»,  αναφερόμενος στον Έλληνα Υπ. Εξωτερικών  Γ. Παπανδρέου: «Εμπιστεύομαι τον  κ. Γ. Παπανδρέου.  Συνεχίζοντας λέει ότι «Ο  Έλληνας  Υπουργός  πιστεύει  στη  βελτίωση  των σχέσεων μεταξύ των  δύο  χωρών».Ο πρωθυπουργός Κ. Σημίτης επισκέπτεται τον Πρόεδρο της Δημοκρατίας Κ. Στεφανόπουλο και τον ενημερώνει για τα εσωτερικά και διεθνή θέματα της χώρας. Σε δηλώσεις που κάνει ο  Κ. Σημίτη αναφέρει και τα εξής: «Οι σχέσεις μας με τις υπόλοιπες χώρες της Ε.Ε. πορεύονται πολύ καλά και  πιστεύω  ότι θα  πρέπει να προετοιμάσουμε καλά το Τακτικό Ευρωπαϊκό Συμβούλιο του Ελσίνκι, την επόμενη Σύνοδο Κορυφής, για να μπορέσουμε να βρούμε μια ικανοποιητική λύση σε όλα τα θέματα που θέτει η διεύρυνση της Ε.Ε.(περιλαμβάνεται  και  το  θέμα της «ενταξιμότητας» της  Τουρκίας.Σε συνέντευξη  που δίνει στον  τηλεοπτικό σταθμό   «Κρήτη TV»  ο πρώην Υπ. Εξ  Θ. Πάγκαλος, αναφερόμενος στο κλίμα που δημιουργήθηκε μεταξύ της Ελλάδος και της Τουρκίας εξαιτίας των σεισμών, λέει ότι: «Δεν έχει καμία σχέση τι φρονεί ο  τούρκικος  λαός δεν  υπάρχει  λαός  στην  Τουρκία  και  όποιος  το  νομίζει  είναι  αφελέστατος. Την εξωτερική πολιτική την  ασκεί  μια ομάδα 100 στρατηγών και  ναυάρχων». Σε άλλο σημείο χαρακτηρίζει τον Κωνσταντίνο Μητσοτάκη ¨μεγάλο πολιτικό¨, διέπραξε δύο λάθη: Την αποστασία του 1965, μεταπήδησε από το χώρο του Κέντρου στη Δεξιά).Ο Κυβερνητικός εκπρόσωπος Δ. Ρέππας σε δηλώσεις του, αναφερόμενος στην επίθεση που εξαπέλυσε η ΝΔ εναντίον  της κυβέρνησης για το θέμα του «Ολυμπιακού Βιντεολόττο», λέει ότι: «Η ΝΔ ανευθυνολογεί και σκανδαλολογεί. Λέει ακόμη ότι: «Η ΝΔ διέπραξε ¨γκάφα ολκής¨ και την κάλεσε να καταφύγει στη δικαιοσύνη αν διαθέτει στοιχεία για παρανομίες».Ο Υπ. Εξωτερικών Γ. Παπανδρέου έχει στο Λονδίνο συνάντηση-συνομιλία με τον Βρετανό ομόλογο του Ρ. Κουκ (στόχος του ΓΑΠ είναι να τονίσει στους εταίρους μας στην Ε.Ε. ότι η τυχόν συναίνεση της Ελλάδος στην αναγνώριση της Τουρκίας ως υποψήφιας  θα συνοδεύεται από δεσμεύσεις για την ενταξιακή πορεία της Κύπρου. Ο Βρετανός Υπουργός τάσσεται με την άποψη ότι η λύση του πολιτικού προβλήματος της Κύπρου δεν αποτελεί προϋπόθεση για την ένταξη της στην Ε.Ε).   Πτώση κατά 6,21% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 5.429,25 μονάδες.
ΔΕΥΤΕΡΑ  18 ΟΚΤΩΒΡΙΟΥ  1999 ΔιεθνήΑρχίζει η μονομερή αποχώρησης πακιστανικών δυνάμεων από την περιοχή των συνόρων με την Ινδία. Ο αρχηγός του Ινδικού στρατού Β. Πρ. Μαλίκ αναφερόμενος στο γεγονός δηλώνει ότι: «Η μονομερής στρατιωτική αποκλιμάκωση δεν σημαίνει τίποτα το ιδιαίτερο».ο Αμερικανός πρέσβης στο Πακιστάν Γ. Μίλαμ δηλώνει: «Είμαι πεπεισμένος ότι ο στρατηγός Μουσάραφ είναι μετριοπαθής άνδρας  που ενεργεί με βάση πατριωτικά κίνητρα και προκλήθηκε να κάνει αυτό που κάνει». Σε δηλώσεις που κάνει ο εκπρόσωπος του αμερικανικού Υπ. Εξ Τζ. Ρούμπιν, αναφερόμενος στον Π. Μουσάραφ λέει: «Είμαστε απογοητευμένοι γιατί δεν έδωσε ένα χρονοδιάγραμμα για μια ταχεία αποκατάσταση μιας συνταγματικής, πολιτικής και  δημοκρατικής  κυβέρνησης,  τον  καλούμε  να το  κάνει  τώρα».Η ρωσική αεροπορία και το ρωσικό πυροβολικό συνεχίζουν να βομβαρδίζουν στόχους στα περίχωρα του Γκρόζνι(πρωτεύουσα της Τσετσενίας).Ο Χ. Σολάνα (πρώην  γ.γ. του ΝΑΤΟ)αναλαμβάνει τα καθήκοντα του επικεφαλής της Κοινής Εξωτερικής Πολιτικής και Πολιτικής Άμυνας  της Ε.Ε.
ΤΡΙΤΗ  19 ΟΚΤΩΒΡΙΟΥ  1999                                   Με αφορμή τις έντονες επικρίσεις που διατυπώνει κατά καιρούς ο πρώην υπουργός Εξωτερικών Θ. Πάγκαλος(ΠΑΣΟΚ)  εναντίον του διαδόχου του Υπ. Εξωτερικών Γιώργου Παπανδρέου, ο Κυβερνητικός Εκπρόσωπος τύπου Δ. Ρέππας δηλώνει, μεταξύ άλλων:  «Ο Γιώργος Παπανδρέου  ασκεί πολιτική με βάσει τις αποφάσεις των κυβερνητικών οργάνων και την ασκεί με ιδιαίτερη επιτυχία». Συνεχίζοντας λέει ότι:  «Οι αιτιάσεις του Θ. Πάγκαλου δεν  είναι  δικαιολογημένες» («ασφαλώς  δεν  βοηθούν  την  κυβέρνηση τέτοιες  θέσεις»).Ο πρόεδρος του ΔΗΚΚΙ Δ. Τσοβόλας, αναφερόμενος στις επικρίσεις που διατύπωσε εναντίον του το ηγετικό στέλεχος του ΠΑΣΟΚ Θ. Πάγκαλος δηλώνει: «Δεν θα κατεβάσω την ποιότητα της συζήτησης σε παγκαλικό επίπεδο. Τον παραδίδω στη χλεύη αλλά και στην περιφρόνηση του λαού και περισσότερο των ΠΑΣΟΚτζήδων που έχουν μνήμη και κρίση»(ο Θ. Πάγκαλος δήλωσε ότι ο Δ. Τσοβόλας είναι ανίκανος ως πρόεδρος κόμματος και ήταν ανίκανός ως υπουργός κυβερνήσεων του ΠΑΣΟΚ).Ο Υπ. Δικαιοσύνης Ευάγγελος Γιαννόπουλος, αναφερόμενος στο θέμα του «Ολυμπιακού Βιντεολόττο», δηλώνει: «Το ¨Ολυμπιακό Βιντεολόττο λειτουργεί σε 72 χώρες στον κόσμο και έχει θεσπιστεί για τους Ολυμπιακούς Αγώνες. Όσοι μιλούν για κουλοχέρηδες είναι μασκαράδες». Λέει ακόμη: «όποιος είναι άντρας να μου κάνει μια αναφορά με συγκεκριμένα στοιχεία και  εγώ  ως  Υπουργός  Δικαιοδύνης  θα  ασκήσω ποινική  δίωξη αμέσως».Ο Κυβερνητικός  Εκπρόσωπος  Δ. Ρέππα, με αφορμή την επίθεση που εξαπέλυσε η ΝΔ εναντίον της κυβέρνησης για το θέμα του «Ολυμπιακού Βιντεολόττο», λέει ότι: «Ο ανένδοτός που κήρυξε από το γραφείο του ο κ. Καραμανλής είναι ανέκδοτος πλέον». Συνεχίζοντας λέει ότι: «Η σκανδαλολογία και η ακραία πόλωση, την οποία προωθούν, υπονομεύουν την πορεία της χώρας. Η ΝΔ είναι ένα τμήμα μια εποχής που έχει φύγει. Η ηγεσία της την έχει μετατρέψει σε ένα κόμμα φθαρμένο και προς απόσυρση από την πολιτική ζωή της χώρας». Ο εκπρόσωπος Τύπου της ΝΔ Α. Σπηλιωτόπουλος απαντώντας στις αιτιάσεις του Κυβερνητικού Εκπροσώπου δηλώνει ότι: «Θα επιβιώσουν πολιτικά οι αρχές και οι αξίες που εκφράζει η ΝΔ και όχι το φθαρμένο καθεστώς της κυβέρνησης του τζόγου».Υπό την προεδρία του Κ. Καραμανλή συνέρχεται η Κοινοβουλευτική Ομάδα της ΝΔ. Ο Κ. Καραμανλής μιλώντας στους συνέδρους επικρίνει έντονα την κυβέρνηση για το θέμα του «Ολυμπιακού Βιντεολόττο».  Λέει ότι: «51 χιλιάδες κουλοχέρηδες θα διασπαρθούν σε όλη την επικράτεια». Συνεχίζοντας λέει: «Μιλάμε για 3,5 τρισεκατομμύρια δραχμές καθαρό κέρδος στα επόμενα 14 χρόνια. Για 3,5 τρις., κυρίες και κύριοι συνάδελφοι, και λέω το νούμερο αυτό γιατί είναι βέβαιο ότι καμία και κανένας από όλους μας δεν μπορεί εύκολα να συλλάβει το μέγεθος».Ο Υφυπουργός παρά τω πρωθυπουργό Γ. Πασχαλίδης ανακοινώνει ότι αποφασίστηκε η χορήγηση και στους κληρικούς  του  πριμ  παραγωγικότητας.
ΤΡΙΤΗ  19 ΟΚΤΩΒΡΙΟΥ  1999 διεθνή Θόρυβο προκαλεί στην Τουρκία η νυχτερινή επίσκεψη (18/10) αστυνομικών αλλά και του ιδίου του εισαγγελέα του Δικαστηρίου Κρατικής Ασφάλειας Ν. Μ. Γιουσκέλ στο σπίτι  της βουλευτού του ισλαμικού ¨Κόμματος της Αρετής¨ Μέρβε Καβακσί προκειμένου να της πάρουν κατάθεση (η Καβακσί είχε εμφανισθεί στη βουλή με μαντίλα στο κεφάλι παρά την απαγόρευση – η τουρκική εθνοσυνέλευση της αφαίρεσε τη βουλευτική ιδιότητα – Η Καβακσί προσέφυγε στα δικαστήρια – το θέμα της εκκρεμεί). Με αφορμή το ανωτέρω γεγονός ο Τούρκος πρωθυπουργός Μπ. Ετσεβίτ δηλώνει: «Είναι απαράδεκτο να γίνεται προσπάθεια σύλληψης μιας κυρίας αργά το βράδυ και να πρωτοστατεί στην προσπάθεια αυτή ο εισαγγελέας». Σε δηλώσεις που κάνει για το ίδιο θέμα ο πρόεδρος της Τουρκίας Σ. Ντεμιρέλ  λέει: «η Τουρκία είναι κράτος δικαίου» και οι δικαστές πρέπει να είναι  πιο προσεκτικοί.
ΤΕΤΑΡΤΗ  20 ΟΚΤΩΒΡΙΟΥ 1999Ο πρωθυπουργός Κ. Σημίτης αποφασίζει να μην προχωρήσει η εφαρμογή του «Ολυμπιακού Βιντεολόττο». Σε δήλωσή του αναφέρει και τα εξής: «Δεν πρόκειται να αφήσουμε τη Νέα Δημοκρατία να δηλητηριάζει τη δημόσια ζωή, να συσκοτίζει τα πραγματικά προβλήματα και να υποβαθμίζει τα επιτεύγματα του τόπου εμφανίζοντας την Ελλάδα ως χώρα του τζόγου και των κουλοχέρηδων. Η χώρα δεν θα κινείται στο ρυθμό που θέλει η Νέα Δημοκρατία για τους δικούς της μικροκομματικούς λόγους, αλλά στο ρυθμό των εθνικών συμφερόντων στην πορεία προς τον 21ο αιώνα. Για το λόγο αυτό η κυβέρνηση αποφάσισε να στερήσει από τη Νέα Δημοκρατία κάθε πρόσχημα για την παραπλάνηση του ελληνικού λαού. Το ¨Ολυμπιακό Βιντεολόττο¨ δεν θα προχωρήσει. Άλλωστε ως τμήμα της Ολυμπιακής προετοιμασίας έχει νόημα μόνο όταν υπάρχει κλίμα σοβαρότητας, υπευθυνότητας και συναίνεσης. Και όχι κλίμα μικροπολιτικής δημαγωγίας. Η κυβέρνηση θα διασφαλίσει όλους τους πόρους που είναι αναγκαίοι για την Ολυμπιακή προετοιμασία και τα έργα πολιτιστικής και αθλητικής υποδομής σύμφωνα με τις δεσμεύσεις που έχει αναλάβει η χώρα διεθνώς». Με αφορμή την ανωτέρω δήλωση του πρωθυπουργού Κ. Σημίτη, ο πρόεδρος της ΝΔ Κ. Καραμανλής δηλώνει στη βουλή: «Σήμερα πετύχαμε μια μεγάλη νίκη. Είναι η πρώτη μεγάλη νίκη στον αγώνα κατά της αδιαφάνειας και της διαφθοράς». Λέει ακόμη: «Έπρεπε να βάλουμε εμείς τόσο πολύ τις φωνές για να  το πάρει  πίσω».  Ο εκπρόσωπος Τύπου της ΝΔ Α. Σπηλιωτόπουλος, με αφορμή την απόφαση του πρωθυπουργού να μην προχωρήσει η υπόθεση του «Ολυμπιακού Βιντεολόττο», δηλώνει μεταξύ άλλων ότι: «Όταν συγκρούονται οι δυνάμεις της διαφθοράς και οι δυνάμεις των ολίγων με τους πολίτες αυτής της χώρας, οι νικητές είναι οι πολίτες και κυρίως οι νέοι»(λέει ότι: «Αυτό ήταν μόνο η αρχή»).Ο Υπ. Εξωτερικών  Γ. Παπανδρέου  έχει στη Ρώμη συνάντηση-συνομιλία με τον Ιταλό ομόλογο  του Λ. Ντίνι.  Οι δύο υπουργοί συζητούν μεταξύ των άλλων και το θέμα της αναγνώρισης της Τουρκίας ως υποψήφιας για ένταξη στην Ε.Ε.  Σε ανακοίνωση του Ιταλικού υπουργείου Εξωτερικών αναφέρεται ότι η Ιταλική κυβέρνηση θεωρεί αναγκαία την κατάληξη σε μια φόρμουλα «που θα προσδέσει την Τουρκία με την Ε.Ε.». Στην ανακοίνωση αναφέρεται ότι η ιταλική κυβέρνηση θεωρεί αναγκαία και «την προσαρμογή και εναρμόνιση των κανόνων συμπεριφοράς της Τουρκίας με εκείνους της Ε.Ε.». Ο Υπ. Εξωτερικών  Γ. Παπανδρέου έχει στη Ρώμη συνάντηση με τον Ιταλό ομόλογό του Λ. Ντίνι. Οι δύο υπουργοί συζήτησαν μεταξύ άλλων και το θέμα της αναγνώρισης της Τουρκίας ως υποψήφιας για ένταξη στην Ε.Ε. Σε ανακοίνωση του ιταλικού Υπ. Εξωτερικών αναφέρει ότι η ιταλική κυβέρνηση «θεωρεί αναγκαία την κατάληξη σε μια φόρμουλα που θα προσδέσει την Τουρκία με την Ε.Ε.». Στην ίδια ανακοίνωση αναφέρει ότι η ιταλική κυβέρνηση θεωρεί αναγκαία και «την προσαρμογή και εναρμόνιση των κανόνων συμπεριφοράς της Τουρκίας με  εκείνους  της Ε.Ε.».Ο πρόεδρος  του Συνασπισμού Ν. Κωνσταντόπουλος αναφερόμενος στα ελληνοτουρκικά: «Χρέος του πολιτικού κόσμου και στις δύο χώρες είναι  να  εναρμονιστούν  οι κυβερνήσεις με τα αισθήματα των λαών τους και να εργαστούν με στόχο να καλυτερεύσει η κοινή πραγματικότητα  της γειτονίας, ώστε να ανοίξει ο δρόμος της συνεννόησης και της φιλίας, πάντα με τη ρήτρα της αμοιβαίας ασφάλειας και του αμοιβαίου σεβασμού των διεθνών κανόνων για την ειρηνική συνύπαρξη  των  λαών». Το Διεθνές Συμβούλιο των «Γιατρών Χωρίς Σύνορα» διαγράφει από τις τάξεις του το ελληνικό τμήμα Οργάνωσης «για τις θέσεις που πήρε κατά τη διάρκεια της σύγκρουσης στο Κοσσυφοπέδιο» (Οι  Έλληνες ήθελαν να βοηθήσουν και τους Σέρβους, ενώ το Κεντρικό Συμβούλιο ήθελε να βοηθηθούν αποκλειστικά οι Κοσοβάροι).Αύξηση κατά 5,78% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 5.7704,26 μονάδες.
ΤΕΤΑΡΤΗ  20 ΟΚΤΩΒΡΙΟΥ  1999 ΔιεθνήΗ εθνοσυνέλευση της Ινδονησία εκλέγει ως πρόεδρο της χώρας τον 59χρονο μουσουλμάνο και σχεδόν τυφλό Αμντουραχμάν Ουαχίντ(ο Ουαχίντ συγκεντρώνει 373 ψήφους, ενώ ο αντίπαλος της Μεγκαουάτι Σουκαρνοπούτρι συγκεντρώνει  313, μετά  την εκλογή οι οπαδοί της  Σουκαρνοπούτρι  προκαλούν  βίαια  επεισόδια).Γράφεται ότι ο Αμερικανός αξιωματούχος Α. Μόουζες,  παρά τις τρείς συναντήσεις-συνομιλίες που είχε στα κατεχόμενα κυπριακά εδάφη με τον Τουρκοκύπριο ηγέτη Ρ.  Ντενκτάς, δεν κατάφερε να πείσει το συνομιλητή του να  προσέλθει σε συνομιλίες (στόχος η επίλυση του Κυπριακού – ο Μόουζες είχε και δύο συναντήσεις με τον πρόεδρο της Κύπρου Γλ. Κληρίδη). Σε δήλωση που κάνει ο Ρ. Ντενκτάς αναφέρει: «για να υπάρξει λύση στο Κυπριακό πρέπει οι Ελληνοκύπριοι να δουν τις  πραγματικότητες» (Οι Τουρκοκύπριοι δεν θα δεχθούν να κυβερνηθούν από τους Ελληνοκύπριους).
ΠΕΜΠΤΗ 21 ΟΚΤΩΒΡΙΟΥ  1999                         Αρχίζει στην Άγκυρα ο νέος γύρος (είναι ο 3ος) του ελληνοτουρκικού διαλόγου για θέματα «χαμηλής  πολιτικής» ( σε επίπεδο πρεσβευτών  και εκπροσώπων υπουργείων – οι συνομιλίες  θα συνεχιστούν και αύριο – συζητούνται θέματα που αφορούν την καταπολέμηση του οργανωμένου εγκλήματος, τη λαθρομετανάστευση, τα ναρκωτικά και θέματα που αφορούν την «τρομοκρατία» - Θα ακολουθήσουν και άλλες συνομιλίες στην Αθήνα στις 25-26 του τρέχοντος μηνός).Ο εκπρόσωπος  Τύπου της ΝΔ Α. Σπηλιωτόπουλος σε δηλώσεις του αναφερόμενος στο θέμα της «οπισθοχώρησης» που έκανε ο πρωθυπουργός Κ. Σημίτης στο «Ολυμπιακό Βιντεολόττο» λέει ότι: «Ο Κ. Σημίτης σε μια κρίσιμη αναμέτρηση έδωσε πρώτος το σύνθημα ¨ο σώζων εαυτόν σωθήτω¨»(η βουλευτής της ΝΔ Ντόρα Μπακογιάννη σε δηλώσεις της αναφέρει ότι, αν ήταν υπουργός και πάθαινε το «ρεζιλίκι» που έπαθαν χθες ορισμένοι, θα είχε την ευθιξία να παραιτηθεί). Το ηγετικό στέλεχος του ΠΑΣΟΚ Α. Πεπονής, αναφερόμενος στην απόφαση του πρωθυπουργού Κ. Σημίτη να μην ¨προχωρήσει¨ το «Ολυμπιακό Βιντεολόττο», δηλώνει: «Η απόφαση του πρωθυπουργού για απόσυρση ήταν σωστή και γενναία, η αιτιολόγησή της όμως, η εξήγηση που δόθηκε ήταν δειλή». Συνεχίζοντας λέει ότι: «Ο πρωθυπουργός θα έπρεπε  να αναγνωρίσει ότι τυχόν εφαρμογή του Βιντεολόττο θα επέτεινε τη νοσηρότητα στην κοινωνία. Αντί αυτού ο πρωθυπουργός αναζήτησε άλλη αιτιολογία που εντάσσεται στον κομματικό ανταγωνισμό».Η γ.γ. του ΚΚΕ Αλέκα Παπαρήγα χαρακτηρίζει: «¨θέατρο¨ τη διαμάχη ΝΔ-ΠΑΣΟΚ για το Βιντεολόττο». Για το ίδιο θέμα ο πρόεδρος του Συνασπισμού Ν. Κωνσταντόπουλος δηλώνει ότι: «Ο πρωθυπουργός στην υπόθεση του Βιντεολόττο έκανε άτακτη υποχώρηση».
ΠΕΜΠΤΗ 21 ΟΚΤΩΒΡΙΟΥ  1999 διεθνήΣε δηλώσεις που κάνει στα Τίρανα ο Ιταλός πρωθυπουργός Μ. Ντ’ Αλέμα λέει ότι: «Η Ιταλία θα υποστηρίξει την οικονομική  ανάπτυξη  της  Αλβανίας».Στην Ινδονησία η δημοφιλής ηγέτης της αντιπολίτευσης Μεγκαουάτι  Σουκαρνοπούτρι εκλέγεται αντιπρόεδρος της χώρας(υπερισχύει του μουσουλμάνου αντιπάλου της Χ. Χαζ με 396 έναντι 284 ψήφους. Η Σουκαρνοπούτρι είναι θυγατέρα του πρώτου προέδρου της Ινδονησίας Σουκάρνο.Στην Άγκυρα από έκρηξη βόμβας χάνει τη ζωή του ο γνωστός Τούρκος καθηγητής, δημοσιογράφος και πρώην Υπ Πολιτισμού Α. Κισλαλί – Ο Κισλαλί είχε αντιπαρατεθεί πολλές φορές με το χώρο του πολιτικού ισλάμ και με το χώρο του Εργατικού Κόμματος του Κουρδιστάν –ΡΚΚ). Με αφορμή τη δολοφονία του Α. Κισλαλί ο Τούρκος πρωθυπουργός Μπ. Ετσεβίτ δηλώνει: «Αυτοί που θέλουν να δημιουργήσουν χάος με επιθέσεις εναντίον σημαντικών διανοουμένων της χώρας, δεν θα καταφέρουν να πετύχουν ποτέ το στόχο τους».Η κατάσταση στην ρωσο-τσετσενική διένεξη είναι συγκεχυμένη. Το ρωσικό υπουργείο Άμυνας ισχυρίζεται ότι δεν έγινε βομβαρδισμός εναντίον του Γκρόζνι(πρωτεύουσα της Τσετσενίας). Οι Τσετσένοι ισχυρίζονται ότι είχαν νεκρούς από τον  βομβαρδισμό εναντίον  της πρωτεύουσας του Γκρόζνι.
ΠΑΡΑΣΚΕΥΗ  22 ΟΚΤΩΒΡΙΟΥ  1999Υπό την προεδρεία του πρωθυπουργού Κ. Σημίτη συνέρχεται η Κυβερνητική Επιτροπή (γράφεται ότι στη διάρκεια της συνεδρίασης καθορίστηκε  η  πορεία  που θα ακολουθήσει η  κυβέρνηση  στο θέμα του χαρακτηρισμού της Τουρκίας ως υποψήφια για ένταξη  στην Ε.Ε.) είναι όρος εκ των ων  ουκ  άνευ  για την διεύρυνση της Ε.Ε.». Σε άλλο σημείο της  δήλωσης αναφέρει ότι οι προϋπόθεση για την αναβάθμιση των ευρωτουρκικών σχέσεων  είναι η ύπαρξη συνθηκών ¨καλής γειτονίας¨». Ολοκληρώνεται στην Άγκυρα σε θετικό κλίμα, όπως αναγράφεται, οι ελληνοτουρκικές συνομιλίες που άρχισαν  χθες (α’ μέρος του τρίτου γύρου).Η βουλή με ψήφους 141 έναντι 93 απορρίπτει την πρόταση της αντιπολίτευσης για την σύσταση Εξεταστικής Επιτροπής με σκοπό την έρευνα της υπόθεσης της πτήσης ( προς Βουκουρέστι) του πρωθυπουργικού «Φάλκον» (είχε συνέπεια των θάνατο του αναπληρωτή υπουργού Εξωτερικών Γ. Κρανιδιώτη).Πτώση κατά 1,24% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί  στις  5.600,15 μονάδες. ΠΑΡΑΣΚΕΥΗ  22 ΟΚΤΩΒΡΙΟΥ  1999 διεθνήΣυλλαμβάνεται στο Γκστάαντ της Ελβετίας ο Μόρις Παπόν(89 ετών) που έχει καταδικασθεί από τα γαλλικά δικαστήρια σε κάθειρξη 10 ετών για «συνενοχή σε εγκλήματα κατά της ανθρωπότητας»(ήταν νομάρχης του Μπορντό στη διάρκεια της κατοχής – Β’ Παγκόσμιο Πόλεμο).Συνεχίζεται στην  Τουρκία  ο  θόρυβος  από τη δολοφονία  του  πρώην υπουργού και  διανοούμενου  Α. Κισλαλί.Γράφεται ότι δυνάμεις πιστές στον πρόεδρο της Συρίας Χ. Άσαντ, ύστερα από πολυήμερες αιματηρές συγκρούσεις, διέλυσαν τον ιδιωτικό στρατό που είχε δημιουργήσει ο αδελφός του προέδρου Χ. Άσαντ, Ρ. Άσαντ.Η κατάσταση στην ρωσο-τσετσενική διένεξη εξακολουθεί να είναι συγκεχυμένη. Οι Ρώσοι αξιωματούχοι ισχυρίζονται ότι δεν έγινε βομβαρδισμός του Γκρόζνι αλλά μια ειδική επιχείρηση των ρωσικών δυνάμεων. Οι Τσετσένοι ισχυρίζονται ότι το κέντρο του Γκρόζνι δέχθηκε επίθεση με πυραύλους, με αποτέλεσμα να χάσουν την Ζωή τους πάνω από  100 Τσετσένοι και να τραυματιστούν πολύ περισσότεροι.
ΣΑΒΒΑΤΟ  23 ΟΚΤΩΒΡΙΟΥ  1999    Ο Υπ. ΠΕΧΩΔΕ Κ. Λαλιώτης σε συνέντευξή του στην εφημερίδα «Επενδυτής», λέει μεταξύ άλλων ότι: «Η Νέα Δημοκρατία είχε ανέκαθεν αιμομικτικές σχέσεις με τα διαπλεκόμενα»(χαρακτηρίζει τον αρχηγό της ΝΔ Κ. Καραμανλή ως «αρχηγό με ημερομηνία λήξης».Σε δηλώσεις που κάνει στη Θεσσαλονίκη ο πρόεδρος του Συνασπισμού Ν. Κωνσταντόπουλος κατηγορεί την κυβέρνηση ότι ακολουθεί «συντηρητικές επιλογές που ανάγουν το ΠΑΣΟΚ σε νεοφιλελεύθερο κόμμα». Σε άλλο σημείο: «Ο Συνασπισμός είναι εναντία στην κομματική αυτοδυναμία, αλλά παράλληλα συντείνει και στην καθιέρωση ενός προοδευτικού πολιτικού σκηνικού». ΣΑΒΒΑΤΟ  23 ΟΚΤΩΒΡΙΟΥ  ΔιεθνήΤο κακουργιοδικείο του Παλέρμο αθωώνει, «ελλείψει επαρκών στοιχείων», τον επί επτά φορές πρωθυπουργό της Ιταλίας Τζ. Αντρεότι από την κατηγορία της συνεργασίας με τη σικελική μαφία. Μετά την ανακοίνωση της απόφασης ο Τζ. Αντρεότι δηλώνει: «Προσωπικά εγνώριζα ότι ήταν ανυπόστατες οι κατηγορίες, σήμερα η ατμόσφαιρα είναι καλύτερη παρά πριν ένα χρόνο»(το Σεπτέμβριο ο Αντρεότι είχε αθωωθεί από την κατηγορία της ηθικής αυτουργίας στη δολοφονία του δημοσιογράφου Μ. Πεκορέλι).Ο Υπ. Εξωτερικών  της Ινδίας Α. Πάνια απορρίπτοντας την πρόταση του Πακιστάν για διάλογο εφ’ όλης της ύλης με την Ινδία, σε συνέντευξη του που δημοσιεύεται στην εφημερίδα «Asia Age» δηλώνει: «Γιατί να συνομιλούμε; Πρέπει να δούμε με ποιον έχουμε να κάνουμε ως συνομιλητή, πως περιβλήθηκε εξουσίας. Δεν είναι πραξικόπημα κάποιου που έχει την εξουσία, την πολιτική ή την στρατιωτική. Είναι πραξικόπημα ενός αποτεθέντος. Που είναι ο νόμος;Οι ισχυρισμοί στρατιωτικών  αξιωματούχων των δυνάμεων της Τσετσενίας ότι κατέρριψαν δύο ρωσικά μαχητικά αεροπλάνα διαψεύδεται από αξιωματούχους της ρωσικής αεροπορίας.
ΚΥΡΙΑΚΗ  24 ΟΚΤΩΒΡΙΟΥ  1999Η βουλευτής του Συνασπισμού Μαρία Δαμανάκη σε δηλώσεις της στο ραδιοφωνικό σταθμό «Φλάς» λέει και τα εξής: «Ο συνασπισμός βρίσκεται σε προεκλογική  δυσκολία και είναι φυσικό να αναπτύσσονται και από τα μέλη του και από τους φίλους του αμυντικά αντανακλαστικά που λένε το εξής απλό με το οποίο εγώ συμφωνώ, ότι: Είστε λίγους μήνες πριν από τις εκλογές, επιτέλους είναι ανάγκη να εργαστείτε όλοι ώστε αυτό το κόμμα να επιβιώσει εκλογικά και να έχει ένα καλό εκλογικό αποτέλεσμα. Όταν σε   3-4 μήνες ενδεχομένως έχουμε εκλογές, πρέπει να σκεφτούμε σοβαρά αν θέλουμε ένα συνέδριο το οποίο σε όλα τα κόμματα δημιουργεί εσωστρέφεια και αντιπαράθεση». Ο πρόεδρος του Συνασπισμού Ν. Κωνσταντόπουλος επισκέπτεται το Οικουμενικό Πατριαρχείο Κωνσταντινουπόλεως. Επισκέπτεται  επίσης  σεισμοπαθείς  στη Γιαλόβα και  το Γκιολτζούκ.ΚΥΡΙΑΚΗ  24 ΟΚΤΩΒΡΙΟΥ  1999 ΔιεθνήΟ Τούρκος πρωθυπουργός Μ. Ετσεβίτ σε συνέντευξη του στο αμερικανικό περιοδικό «Νιουσγουικ», αναφερόμενος στα ελληνοτουρκικά  λέει: «Ο σεισμός στην Τουρκία είχε θετικές επιπτώσεις στο διάλογο που ήδη έχει αρχίσει μεταξύ των δύο υπουργών εξωτερικών. Δεν είναι ρεαλιστικό να περιμένει κανείς ότι θα αντιμετωπιστούν αμέσως τα βασικά θέματα – το Αιγαίο, η υφαλοκρηπίδα, τα χωρικά ύδατα. Ο διάλογος θα πρέπει να είναι σχετικός με οικονομικά και πολιτιστικά θέματα». Σε άλλο σημείο, αναφερόμενος στο Κυπριακό: «Δεν πιστεύουμε ότι υπάρχει σοβαρό πρόβλημα στην Κύπρο. Πριν από την τουρκική ενέργεια το 1974, υπήρχε συνεχής σύγκρουση στο νησί – η γενοκτονία κατά των Τούρκων, η εσωτερικές έριδες μεταξύ των Ελλήνων. Από τότε υπάρχει συνεχής ειρήνη». Σε άλλο σημείο: «Το γεγονός ότι στο νησί υπάρχουν δύο τελείως ανεξάρτητα κράτη πρέπει να αναγνωριστεί.  Μπορεί να μην υπάρξει διπλωματική αναγνώριση, αλλά θα πρέπει να αναγνωριστεί ότι υπάρχουν δύο διαφορετικές αυτόνομες κοινότητες».Στην κηδεία (23/10) του δολοφονηθέντος Τούρκου δημοσιογράφου και πρώην υπουργού Α. Κισλαλί παραβρίσκεται ολόκληρη σχεδόν η στρατιωτική ηγεσία της Τουρκίας και χιλιάδες ένστολοι αξιωματικοί (κατά την άφιξη του προέδρου Σ. Ντεμιρέλ και του πρωθυπουργού Μπ. Ετσεβίτ πολλοί από τους παρευρισκόμενους στην κηδεία φωνάζουν: «Οι δολοφόνοι βρίσκονται στο κοινοβούλιο» -  αναφέρονται στο ισλαμικό ¨Κόμμα της Αρετής¨).
ΔΕΥΤΕΡΑ 25 ΟΚΤΩΒΡΙΟΥ  1999 Ο πρωθυπουργός Κ. Σημίτης έχει συνάντηση με τον γραμματέα της Κ.Ε. του ΠΑΣΟΚ Κ. Σκανδαλίδη. Σε δηλώσεις που κάνει ο Κ. Σκανδαλίδης κατά την έξοδό του από το Μέγαρο Μαξίμου αναφερόμενος στα περί «Νέων σκανδάλων» που προτίθεται να φέρει στα φώς η ΝΔ, λέει: «Συνεχίζεται η οπερετική προσπάθεια της αξιωματικής αντιπολίτευσης να βγει στο φώς των πολιτικών πρωτοβουλιών με μια κίνηση προς το παρελθόν. Η ιστορία μόνο σαν φάρσα επαναλαμβάνεται. Δεν γίνονται ανένδοτοι χωρίς ιδέες και οράματα και με ανθρώπους που ουσιαστικά έχτισαν αυτό το κράτος. Εάν η ΝΔ πάει έτσι μέχρι  τις εκλογές, θα  μας διευκολύνει».Φθάνει  στη Θεσσαλονίκη  ο Πρόεδρος της Δημοκρατίας Κ. Στεφανόπουλος προκειμένου να παραστεί στις εκδηλώσεις για την επέτειο της απελευθέρωσης της Πόλης από τους Τούρκους και τις εκδηλώσεις για την επέτειο της 28ης Οκτωβρίου 1940. Σε δηλώσεις που κάνει αναφέρει και τα εξής: «Βρίσκω τόσο ομαλή την πολιτική ζωή της χώρας και τόσο σύμφωνη με το Σύνταγμα και τους νόμους που δεν αισθάνομαι να κάνω καμία παραίνεση προς κανένα. Τόσο η κυβέρνηση όσο και τα κόμματα της αντιπολίτευσης λειτουργούν από απόψεως συνταγματικής και πολιτικής κατά τον καλύτερο τρόπο τον οποίο έχει γνωρίσει η Ελλάδα σε αυτά τα 170 χρόνια ελεύθερης ζωής. Πρέπει να αισθανόμαστε και δικαιούμαστε να αισθανόμαστε αισιόδοξα γιατί έχουμε τις δυνατότητες να πετύχουμε την  ποθητή ευημερία, καθώς  και  την  εξασφάλιση  της  ειρήνης  στην  περιοχή  μας».Σε δηλώσεις που κάνει στην Άγκυρα ο πρόεδρος του Συνασπισμού Ν. Κωνσταντόπουλος: «Ο Συνασπισμός θέλει να μπορέσει να πορευθεί η Τουρκία προς την Ευρώπη με τα κριτήρια που ισχύουν για κάθε υποψήφια χώρα». Συνεχίζοντας λέει ότι «στο πλαίσιο της Ε.Ε. είναι αδιανόητο μια χώρα να έχει διεκδικήσεις σε βάρος άλλης, είναι αδιανόητο να μιλάμε για διχοτόμηση της Κύπρου». Ο Υπ. Εξωτερικών  Γ. Παπανδρέου δηλώνει τα κατωτέρω: «Θέλω να διαψεύσω με τον πιο κατηγορηματικά τρόπο την είδηση που μετέδωσε το τηλεοπτικό δίκτυο Τουρκίας CNN Turk, σύμφωνα με την οποία φέρομαι να ανακοίνωσα σήμερα ότι η Ελλάδα θα υποστηρίξει άνευ όρων την υποψηφιότητα της Τουρκίας στην Ε.Ε., στο Ελσίνκι. Πρόκειται για κατασκευασμένη είδηση που δημιουργεί ερωτήματα για τους στόχους και τη σκοπιμότητα που εξυπηρετεί. Η Ελληνική κυβέρνηση έχει επανειλημμένα εκφράσει με σαφήνεια τις θέσεις για το θέμα της υποψηφιότητας της Τουρκίας».Πτώση κατά 0,40% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 5.777,89 μονάδες.
ΔΕΥΤΕΡΑ  25 ΟΚΤΩΒΡΙΟΥ  1999 Διεθνή Ο Βούλγαρος πρωθυπουργός Ι. Κοστόφ έχει στη Σόφια συνάντηση με τον Αλβανό ομόλογο του Π. Μάικο. Οι δύο πρωθυπουργοί συζήτησαν διμερή και διεθνή θέματα. Σε δηλώσεις που κάνει ο Ι. Κοστόφ, λέει μεταξύ άλλων: «Η Βουλγαρία επιθυμεί το πρόβλημα του Κοσσυφοπεδίου να λυθεί χωρίς διόρθωση των συνόρων». Σε άλλο σημείο των δηλώσεων ο Βούλγαρος πρωθυπουργός αναφέρει ότι:  «Η χώρα του υποστηρίζει την ένταξη της ¨ΠΓΔΜ¨  στο ΝΑΤΟ και την Ε.Ε. Σε δηλώσεις που κάνει ο Π. Μάικο αναφέρει ότι: «Η διαίρεση της ¨ΠΓΔΜ¨ ουδέποτε συζητήθηκε στην Αλβανία» (οι δύο πρωθυπουργοί τάσσονται κατά της αλλαγής συνόρων στην περιοχή). Σύμφωνα με ανακοίνωση του υπουργείου Εσωτερικών της Τυνησίας πρόεδρος της χώρας επανεκλέγεται ο Ζ. Μπεν Αλί(συγκέντρωσε το 99,42% των ψήφων).Ο Αλβανός πρωθυπουργός Π. Μάικο ανακοινώνει την απόφαση του να παραιτηθεί από την θέση του(αιτία: «η πίεσης  από τις τελευταίες εξελίξεις στο Σοσιαλιστικό Κόμμα).Αρχίζουν στο Σβέτι Στεφάν (Άγιος Στέφανος) του Μαυροβούνιο Μεταξύ Σέρβων και Μαυροβούνιων με στόχο την διευθέτηση των διαφορών που χωρίζουν τις δύο πλευρές και που μπορεί να οδηγήσουν στην απόσχιση του Μαυροβουνίου από την Γιουγκοσλαβική Ομοσπονδία. Σε δηλώσεις του Μαυροβούνιου πρωθυπουργού Φ.  Βουγιάνοβιτς αναφέρει και τα εξής: «Διαπιστώσαμε ότι υπάρχουν διαφορετικές απόψεις, αλλά υποσχεθήκαμε να καταβάλουμε τη μεγαλύτερη δυνατή προσπάθεια να μείνουν ενωμένες οι Δημοκρατίες της Σερβίας και του Μαυροβουνίου».   Συνεχίζονται οι βομβαρδισμοί της ρώσικης αεροπορίας εναντίον  τσετσενικών στόχων. Επίσης, εντείνονται οι συγκρούσεις γύρω από το Γκρόζνι.Στην Αργεντινή, με καταμετρημένο το 97,2% των ψήφων, νέος πρόεδρος της χώρας εκλέγεται ο υποψήφιος της κεντροαριστερής αντιπολίτευσης Φ. ντε λα Ρουά(συγκεντρώνει το 48,4% των ψήφων. Ο υποψήφιος των Περονιστών Ε. Ντουάλντε  συγκεντρώνει  το 38%  των  ψήφων).Ο Τούρκος πρωθυπουργός Μπ. Ετσεβίτ έχει στην Άγκυρα συνάντηση-συνομιλία με τον Ισραηλινό ομόλογο του Ε. Μπάρακ (οι δύο άνδρες δηλώνουν, μεταξύ άλλων, ότι η συνεργασία μεταξύ των χωρών τους δεν στρέφεται «εναντίον τρίτης χώρας».)
ΤΡΙΤΗ  26 ΟΚΤΩΒΡΙΟΥ  1999Γράφεται ότι ο πρόεδρος της ΝΔ Κ. Καραμανλής, μιλώντας στη Θεσσαλονίκη σε στελέχη του κόμματό του, ανέφερε ότι: «Η ΝΔ θα συνεχίσει ασυμβίβαστη και με μεγαλύτερη ένταση τον αγώνα κατά της διαφθοράς και εναντίον των ¨διαπλεκόμενων συμφερόντων¨ .Σε δηλώσεις που κάνει στη Θεσσαλονίκη ο Υπ. Άμυνας Α. Τσοχατζόπουλος αναφερόμενος στο Κυπριακό: «Δεν μπορούμε να ξεχάσουμε τα αδέλφια μας στην Κύπρο. Και στέλνουμε ένα μήνυμα, ότι δεν αποδεχθούμε καμία λύση που δεν θα διασφαλίζει την επάνοδο των προσφύγων στα σπίτια τους και δεν θα αποκαταστήσει την ελευθερία και την δημοκρατία στην ενιαία ελεύθερη Κυπριακή Δημοκρατία μέλος της Ε.Ε.».Σε δηλώσεις που κάνει ο πρόεδρος του Συνασπισμού Ν. Κωνσταντόπουλος μετά την ολοκλήρωση των επαφών που είχε στην Άγκυρα (συνάντηση με τον πρόεδρο Σ. Ντεμιρέλ  - συναντήσεις με αρχηγούς πολιτικών κόμματων), λέει ότι «Τουρκία και Ελλάδα πρέπει να οικοδομήσουν το κοινό τους μέλλον στο πλαίσιο της Ε.Ε.» Σε άλλο σημείο των δηλώσεων του λέει : «Η Ελλάδα δεν θα πρέπει αν εμποδίσει την ευρωπαϊκή προοπτική της Τουρκίας . Η Τουρκία πρέπει να προσαρμοστεί στις αρχές και τους κανόνες που διέπουν την Ε.Ε.» (Ο Σ. Ντεμιρέλ δηλώνει ότι «η επίλυση των μεταξύ μας διαφορών είναι  δυνατή». Ολοκληρώνεται στην Αθήνα ο τρίτος γύρος του ελληνοτουρκικού διαλόγου. Όπως γράφεται οι δύο πλευρές αντάλλαξαν σχέδια συμφωνιών για θέματα τουρισμού, περιβάλλοντος, πολιτιστικών και μορφωτικών σχέσεων κ.α. (αποφασίστηκε  η  σύσταση  ομάδων  εργασίας).
ΤΡΙΤΗ  26 ΟΚΤΩΒΡΙΟΥ  1999 ΔΙΕΘΝΉΟ Αλβανός  πρωθυπουργός Π. Μάικο υποβάλλει  στον  ΠτΔ  Αλβανίας Ρ. Μεϊντάνι την παραίτηση του, η οποία έγινε δεκτή.Οι ρωσικές δυνάμεις σφίγκουν  τον κλοιό  γύρω από το Γκρόζνι. Οι ρώσικές δυνάμεις ισχυρίζονται ότι έχουν μπει σε χωριά που βρίσκονται στα περίχωρα της τσετσενικής πρωτεύουσας.Ο εκπρόσωπος της Ε.Ε. σε θέματα Εξωτερικής πολιτικής και Ασφάλειας Χ. Σολάνα( πρώην γ.γ. του ΝΑΤΟ ανέλαβε τα καθήκοντα του ως επικεφαλής της Κοινής Εξωτερικής Πολιτικής και πολιτικής Άμυνας της Ε.Ε. 18/10/99) μιλώντας στο Ε. Κοινοβούλιο εκφράζει την ελπίδα ότι: «Μέχρι το τέλος του έτους θα υπάρξει μια κοινή θέση των «15» σχετικά με την Κύπρο και τη Τουρκία. Λέει ακόμα ότι:  «Η κατάσταση στα Βαλκάνια αποτελεί ¨ουσιαστικό θέμα¨ για την  εξωτερική  πολιτική  Ασφαλείας  της  Ε.Ε.»Ο Εισαγγελέας του Ανώτατου Ακυρωτικού Δικαστηρίου της Τουρκίας Β. Σαβάς σε δηλώσεις του αναφέρει, μεταξύ άλλων, ότι: «Το κοινοβούλιο με τη σημερινή του μορφή δεν πρόκειται να λάβει ούτε ένα από τα μέτρα που έχουν ανακοινωθεί για την καταπολέμηση της ισλαμικής οπισθοδρόμησης». (οι δηλώσεις Σαβάς προκαλούν αντιδράσεις).
ΤΕΤΑΡΤΗ 27 ΟΚΤΩΒΡΙΟΥ  1999   Συνέρχονται στη Θεσσαλονίκη οι υπουργοί εξωτερικών των χωρών-μελών του ¨Οργανισμού για την Συνεργασία στον Εύξεινο Πόντο¨(ΟΣΕΠ) (οι σύνεδροι αποφεύγουν  να πάρουν απόφαση για τη διεύρυνση του αριθμού των χωρών-μελών του οργανισμού – εκλέγουν ως  νέο  γ.γ. του  Οργανισμού  τον  Γεωργιανό  Υπ. Εξωτερικών Β. Τσετσελασβίλι).Ο Υπ. Εξωτερικών Γ. Παπανδρέου έχει στη Θεσσαλονίκη, στο περιθώριο της συνόδου  των Υπ. Εξωτερικών του ¨Οργανισμού για τη Συνεργασία στον Εύξεινο Πόντο¨ (ΟΣΕΠ). Έχει επίσης  συνάντηση με τον Τούρκο Υπ. Εξωτερικών Ι. Τζεμ. Οι δύο υπουργοί Εξωτερικών Ελλάδος και Τουρκίας σε δηλώσεις τους «εκφράζουν την ικανοποίηση τους για τα μέχρι τώρα αποτελέσματα του  διεξαγόμενου ελληνοτουρκικού  διαλόγου, για τα λεγόμενα θέματα ¨χαμηλής πολιτικής¨». Πτώση κατά 2,42% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 5.390,37 μονάδες.ΤΕΤΑΡΤΗ 27 ΟΚΤΩΒΡΙΟΥ  1999 διεθνή Συνεχίζονται οι ρωσικοί βομβαρδισμοί της αεροπορίας και η δράση του πυροβολικού εναντίον τσετσενικών στόχων. Οι Ρώσοι ισχυρίζονται ότι βομβαρδίζουν θέσεις ισλαμιστών ανταρτών.Ο πρόεδρος της Λιθουανίας Β. Αντάμκους αποδέχεται την παραίτηση που του υπέβαλε ο πρωθυπουργός της χώρας Ρ. Πάξας.Σύμφωνα με το περιεχόμενο ψηφίσματος που υιοθετεί το Ευρωπαϊκό Κοινοβούλιο το Επιχειρησιακό Κέντρο της Υπηρεσίας για την Ανασυγκρότηση του Κοσσυφοπεδίου θα πρέπει να εδρεύει στην Πρίστινα και να διαθέτει ένα σημαντικό βαθμό αυτονομίας (ο ¨Οργανισμός για την ανασυγκρότηση των Βαλκανίων¨,  εδρεύει στη Θεσσαλονίκη).
ΠΕΜΠΤΗ  28 ΟΚΤΩΜΒΡΙΟΥ  1999Γιορτάζεται σε ολόκληρη τη χώρα η επέτειος της 28ης Οκτωβρίου του 1940. Στη μεγάλη στρατιωτική παρέλαση που πραγματοποιείται στη Θεσσαλονίκη παραβρίσκεται και ο πρόεδρος της Δημοκρατίας Κ. Στεφανόπουλος. Σε δηλώσεις που κάνει, μετά το τέλος της παρέλασης, αναφέρει και τα εξής: « Η 28Η Οκτωβρίου είναι  πάντοτε γεμάτη εθνική συγκίνηση και πατριωτικές αναμνήσεις. Και η μεν συγκινήσεις αφορούν όλους μας, όπως πιστεύω, οι αναμνήσεις είναι προνόμιο δικό μας, των παλαιότερων. Αλλά πρέπει οι νεότεροι να μάθουν όλα όσα αφορούν αυτές τις μεγάλες ημέρες και πιστεύω ότι η υποχρέωση των σχολείων, αλλά και των γονέων, να διδάξουν στα παιδιά ότι ξέρουν. Η εθνική μνήμη πρέπει να έχει συνέχεια για να παραμείνει πάντοτε ζωντανή». Ο πρόεδρος της ΝΔ για την επέτειο της 28ης Οκτωβρίου 1940: « Το μήνυμα της σημερινής  ημέρας είναι εθνική ενότητα και ομοψυχία για να μπορούμε να παίξουμε πρωταγωνιστικό ρόλο στην ευρύτερη περιοχή μας και να μπορούμε να υπερασπιστούμε τα εθνικά μας δίκαια και τα ζωτικά μας συμφέροντα» (δηλώσεις μετά το τέλος κάνει και ο Υπ. Άμυνας Α. Τσοχατζόπουλος).Ο Πρόεδρος της Δημοκρατίας Κ. Στεφανόπουλος εγκαινιάζοντας στη Γέφυρα Θεσσαλονίκης, Μουσείο Βαλκανικών Αγώνων, λέει: «Δεν κάλυψε η υπόλοιπη Ελλάδα τη Μακεδονία. Η Μακεδονία κάλυψε  και καλύπτει την Ελλάδα». Λέει ακόμα ότι: «Η Μακεδονία παραμένει πάντοτε προφυλακή».
ΠΕΜΠΤΗ  28 ΟΚΤΩΒΡΙΟΥ  1999 διεθνή Σε δηλώσεις που κάνει στο τουρκικό πρακτορείο ειδήσεων «Ανατολή» ο Τούρκος Υπουργός Εξωτερικών Ι. Τζεμ , αναφερόμενος στα ελληνοτουρκικά,  λέει ότι: «Η  Τουρκία θα εξακολουθεί να συμβάλλει στο θετικό κλίμα που ήδη υπάρχει μεταξύ της Τουρκίας και της Ελλάδας».  Σε άλλο σημείο των δηλώσεών του αναφέρει ότι:  «Όταν ξεκινήσει μια θετική περίοδο με μια χώρα με τη οποία είχαμε επί χρόνια πολύ αντίθετες προσεγγίσεις, τότε πρέπει να είμαστε επιφυλακτικοί».Ο Αλβανός πρόεδρος Ρ. Μεϊντάνι δίνει στο Ι. Μέτα την εντολή σχηματισμού νέα κυβέρνησης (ο Ι. Μέτα προτάθηκε από το Σοσιαλιστικό Κόμμα και από τα άλλα κόμματα που συμμετέχουν στον κυβερνητικό συνασπισμό – ο Μέτα είναι  30 χρονών και ήταν  πρόεδρος  του  Σοσιαλιστικού  Κόμματος).Το γερμανικό Υπ. Άμυνας με ανακοίνωση του: «Επιβεβαιώνει  τη συνεργασία Γερμανίας-Τουρκίας, ¨όχι για την κατασκευή χημικών¨ αλλά εργαστηρίου ανίχνευσης τους».  Σύμφωνα  με  την  ανακοίνωση: «Το  εργαστήριο αυτό δίνει τη δυνατότητα στην Τουρκία να αμυνθεί σε περίπτωση χρήσης χημικών όπλων και να προστατεύσει τους στρατιώτες και  τους  πολίτες  της».   Ο Γερμανός Υπ. Εξωτερικών Γ. Φίσερ, μιλώντας στο κοινοβούλιο της χώρας του αναφερόμενος στο θέμα των σχέσεων Τουρκίας-Ε.Ε. λέει: «Ο σεβασμός των ανθρωπίνων δικαιωμάτων από την Τουρκία είναι απαραίτητη προϋπόθεση για τη προσέγγισή της με την Ε.Ε. Η Τουρκία πρέπει να τηρήσει τα κριτήρια της Κοπεγχάγης, δηλαδή πολιτική σταθερότητα, οικονομική  σταθερότητα,  οικονομική  ανάπτυξη, σεβασμός των μειονοτήτων».  Ο Γιουγκοσλάβος Υφυπουργός Εξωτερικών Ν. Βούγιοβιτς σε δηλώσεις του αναφέρει ότι: «Οι Δυτικές δυνάμεις, μετά τους ΝΑΤΟϊκούς βομβαρδισμούς, προσπαθούν να βλάψουν τη Γιουγκοσλαβία χρησιμοποιώντας όλα τα μέσα, μεταξύ  των οποίων την εισαγωγή ¨ πλαστού χρήματος¨».
ΠΑΡΑΣΚΕΥΗ  29 ΟΚΤΩΒΡΙΟΥ  1999                Ο Πρόεδρος της Δημοκρατίας Κ. Στεφανόπουλος σε δηλώσεις που κάνει (28/10) κατά τη διάρκεια της τελετής ανακήρυξης του ως επίτιμου δημότη του Δήμου Μακεδνών (Καστοριά) αναφέρει, μεταξύ άλλων ότι: «Διανύουμε την  πλέον  πολιτισμένη  και  δημοκρατική  περίοδο  και  ότι  η  Ελλάδα  αποτελεί  ¨υπόδειγμα¨  για  τα  Βαλκάνια».Ο Υπ. Εξωτερικών Γ. Παπανδρέου έχει στο Βερολίνο συνάντηση με τον Γερμανό Υπ. Εξωτερικών(ομόλογό του) Γ. Φίσερ. Μεταξύ των θεμάτων που συζητούν οι δύο υπουργοί είναι το θέμα της αναγνώρισης της Τουρκίας ως υποψήφιας για ένταξη στην Ε.Ε.  χώρας. Σε δηλώσεις που κάνει ο Γερμανός υπουργός αναφέρει και τα εξής: «Η συζήτηση για υποψηφιότητα της Τουρκίας στην Ε.Ε. έχει οδηγήσει στη βελτίωση των σχέσεων Ελλάδας και Τουρκίας. Η βελτίωση θα βοηθήσει και το θέμα της Κύπρου». «Έχω κάνει ξεκάθαρό στην Τουρκία ότι το να γίνει μέλος της Ε.Ε. σημαίνει και αλληλεγγύη προς τα υπόλοιπα μέλη.  Όταν μια χώρα μέλος της Ε.Ε. έχει κάποιο πρόβλημα, αυτό το πρόβλημα είναι κοινό για όλα τα μέλη». Αύξηση κατά 0,96% σημειώνει ο γενικός δείκτης τιμών των μετοχών  στο χρηματιστήριο Αθηνών, με αποτέλεσμα να διαμορφωθεί στις 5.442,14 μονάδες.ΠΑΡΑΣΚΕΥΗ  29 ΟΚΤΩΒΡΙΟΥ  1999 ΔιεθνήΟ Χ. Σολάνα, Εκπρόσωπος της  Ε.Ε. για θέματα Άμυνας και Εξωτερικής Πολιτικής και ο Κρ. Πάτεν, αρμόδιος για τις Εξωτερικές Υποθέσεις  Επίτροπος  της  Ε.Ε., επισκέπτονται την Πρίστινα. Σε δηλώσεις που κάνει ο Κρ. Πάτεν  αναφέρεται ότι:  «Η Ε.Ε. για το 2000 έχει προγραμματίσει να διαθέσει στο Κοσσυφοπέδιο ποσό 500 εκατομμυρίων δολαρίων (μακροπρόθεσμη βοήθεια ανοικοδόμησης)».Σε δηλώσεις που κάνει στη γαλλική εφημερίδα «Λε Φιγκαρό» ο εκπρόσωπος του ΟΗΕ στα Βαλκάνια Κ. Μπιλντ, αναφερόμενος στον πρόεδρο της Γιουγκοσλαβίας Σλ. Μιλόσεβιτς, λέει: «Πρέπει να συνεχίσουμε να απομονώνουμε τους εγκληματίες πολέμου (υπονοεί Μιλόσεβιτς),  αλλά πρέπει να κάνουμε και χειρονομίες προς τη σερβική κοινωνία  για  να  της  δείξουμε  ότι  είμαστε  έτοιμοι  να  την  βοηθήσουμε». Γράφεται ότι Ισραηλινοί και Παλαιστίνιοι διαπραγματευτές κατέληξαν σε συμφωνία για την έναρξη διαπραγματεύσεων σχετικά με το τελικό καθεστώς των κατεχομένων εδαφών (οι διαπραγματεύσεις θα αρχίσουν 7 Νοέμβριου).
ΣΑΒΒΑΤΟ  30 ΟΚΤΩΒΡΙΟΥ  1999Ο πρωθυπουργός Κ. Σημίτης μιλώντας στη Μεγαλόπολη λέει και τα εξής: «Τις τελευταίες ημέρες επιχειρείται μια μετατόπιση της δημόσιας συζήτησης από τα μεγάλα προβλήματα του λαού μας και της χώρας μας, από τα πρωτεύοντα αυτά που πρέπει να μας απασχολούν όλους, στα δευτερεύοντα. Θέλουν κάποιοι να πάμε από την πολιτική στην παραπολιτική, από τα θέματα τα οποία πρέπει να συζητάμε και να προβληματιζόμαστε στη σκανδαλολογία. Αυτή η πρακτική, την οποία επιδιώκει η αξιωματική αντιπολίτευση, συσκοτίζει τα προβλήματα του τόπου. Δηλητηριάζει την πολιτική ζωή και υποβαθμίζει τα επιτεύγματα του τόπου και του ελληνικού λαού».Ολοκληρώνονται στο Βερολίνο οι συνομιλίες του Υπ .Εξωτερικών Γ. Παπανδρέου με τον Γερμανό ομόλογό του Γ. Φίσερ. Σε δηλώσεις που κάνει ο ΓΑΠ λέει: «Για το θέμα των ευρωτουρκικών σχέσεων αλλά και της ενταξιακής πορείας της Κύπρου συμφωνήσαμε να δουλέψουμε στενά τα δύο υπουργεία μέχρι  το Ελσίνκι  για να διαμορφώσουμε, όσο γίνεται, μια κοινή προσέγγιση ώστε στο Ελσίνκι  να υπάρξει ένα αποτέλεσμα κοινώς αποδεκτό».  Ο πρόεδρος της ΝΔ Κ. Καραμανλής, μιλώντας στη Χίο, λέει μεταξύ των άλλων: «Πιστεύουμε στο ήπιο κλίμα, πιστεύουμε στο διάλογο μεταξύ των πολιτικών κομμάτων, αλλά με τη διαφθορά έχουμε μετωπική σύγκρουση. Θα φθάσουμε στα άκρα, και  θέλω να πιστεύω ότι υπάρχουν  καθαρές φωνές και μέσα στον κυβερνητικό χώρο. Να σταθούν δίπλα μας σε αυτόν τον αγώνα.  Αφού  δεν τον κάνουν μόνοι τους, θα τον κάνουμε εμείς, αλλά θέλουμε όλους τους καθαρούς Έλληνες δίπλα μας» (κατηγορεί την κυβέρνηση για «ακατάσχετη παροχολογία»).
ΣΑΒΒΑΤΟ  30 ΟΚΤΩΒΡΙΟΥ  1999 ΔιεθνήΟ Αλβανός εντολοδόχος πρωθυπουργός Ι. Μέτα ανακοινώνει τη σύνθεση της κυβέρνησης του (την ενέκρινε ο πρόεδρος  Ρ. Μεϊντάνι  - η νέα κυβέρνηση πρέπει να πάρε ψήφο εμπιστοσύνης από την βουλή). Διεξάγονται αύριο στην ¨ΠΓΔΜ¨ προεδρικές εκλογές. Περίπου  1.610.000 ψηφοφόροι καλούνται να εκλέξουν τον διάδοχό του σημερινού προέδρου Κ. Γλιγκόροφ(6 είναι οι υποψήφιοι).Οι ρωσικοί βομβαρδισμοί συνεχίζονται. Τσετσένοι αξιωματούχοι ισχυρίζονται ότι οι ρώσικες δυνάμεις βομβάρδισαν φάλαγγα αμάχων. Αντίθετα, οι Ρώσοι αξιωματούχοι ισχυρίζονται ότι η αυτοκινητοπομπή που βομβαρδίστηκε από τα ρωσικά στρατεύματα,  ήταν στρατιωτική.
ΚΥΡΙΑΚΗ 31 ΟΚΤΩΒΡΙΟΥ  1999                  Ο πρόεδρος της ΝΔ Κ. Καραμανλής μιλώντας κατά τη διάρκεια της περιοδείας  του στη Χίο και τις Οινούσες, επαναλαμβάνει ότι το κόμμα του θα κλιμακώσει τον αγώνα του εναντίον της διαφθοράς».  Λέει ακόμα ότι πήγε στράφι το Β’ Κοινοτικό Πλαίσιο Στήριξης (ΚΠΣ) και πολύ φοβάμαι ότι, ενώ βρισκόμαστε στο κατώφλι του Γ’ ΚΠΣ, με αυτόν τον τρόπο που διαχειρίζεται η κυβέρνηση το δημόσιο χρήμα είναι μια χαμένη ευκαιρία από πριν» (λέει επίσης ότι η κυβέρνηση δεν βρίσκεται στην υπηρεσία των πολιτών, αλλά των μεγάλων συμφερόντων).  Τέλος, αναφερόμενος στις καταγγελίες του πρωθυπουργού Σημίτη ότι η ΝΔ υπονομεύει την πορεία της χώρας προς την ΟΝΕ λέει: «Με λύπη μου άκουσα τον πρωθυπουργό να λέει ότι η ΝΔ υπονομεύει την πορεία προς την Ευρώπη. Η ΝΔ κατ’ εξοχήν  παράταξη του ευρωπαϊκού προσανατολισμού , παράταξη που δίνει μάχη για την ευρωπαϊκή αντίληψη, που και σήμερα στηρίζει και εγγυάται την ευρωπαϊκή προοπτική και το μέλλον της  χώρας».Ο Υπ. Αμύνης Α. Τσοχατζόπουλος, αναφερόμενος στο ενδεχόμενο να τύχει η Τουρκία «ειδικής μεταχείρισης» από την Ε.Ε. δηλώνει: «Η Ελλάδα παίρνει μια θετική στάση υπέρ της Τουρκίας στο Ελσίνκι, ζητά να εφαρμοστούν οι δεσμεύσεις και οι όροι λειτουργίας της Ε.Ε. Ο δρόμος για την Τουρκία θα ανοίξει με τους ίδιους ακριβώς όρους και με την ίδια ακριβώς μεταχείριση, όπως και με όλα τα άλλα κράτη. Δεν δεχόμαστε ειδική μεταχείριση για την Τουρκία».   Ο Κυβερνητικός Εκπρόσωπος Δ. Ρέππας σε συνέντευξή του στην εφημερίδα «Κυριακάτική Ελευθεροτυπία» αναφέρει ότι η ΝΔ στην υπόθεση του «Ολυμπιακού Βιντεολόττο» υιοθέτησε τα επιχειρήματα τριών εταιριών και ηλεκτρονικών παιχνιδιών («HAYAT REGENCY, DANCO ENERGY, I.B.C. M.»).Ο πρώην πρόεδρος της ΝΔ Μ. Έβερτ δηλώνει τα ακόλουθα: «Ο κ. Σημίτης στην περιοδεία του στην Αρκαδία ανέφερε ότι στελέχη της ΝΔ υπονομεύουν την πορεία της χώρας προς την ΟΝΕ, δίδοντας στην Ε.Ε. ψευδή στοιχεία για την πορεία της ελληνικής οικονομίας. Εάν ο κ. Σημίτης έχει στοιχεία, οφείλει να δώσει αμέσως στην δημοσιότητα, αναφερόμενος ονομαστικά ποια στελέχη, που και πότε επεδίωξαν να συκοφαντήσουν τη χώρα διεθνώς. Εάν δεν τα ονοματίσει, τότε θα δώσει κάθε δικαίωμα στον οποιοδήποτε να τον χαρακτηρίζει συκοφάντη».
ΚΥΡΙΑΚΗ 31 ΟΚΤΩΒΡΙΟΥ  1999 διεθνήΔιεξάγονται προεδρικές εκλογές  στην «ΠΓΔΜ», περίπου 1.610.000 ψηφοφόροι καλούνται να εκλέξουν τον διάδοχο του Κ. Γκλιγκόροφ (6  είναι οι υποψήφιοι).  Τα πρώτα αποτελέσματα  αναμένεται να ανακοινωθούν την επόμενη μέρα.Σε ανακοίνωση της γιουγκοσλαβικής κυβέρνησης αναφέρεται ότι από την ημέρα που οι δυνάμεις του ΝΑΤΟ ανέλαβαν τον έλεγχο του Κοσσυφοπεδίου, 267 άτομα μη αλβανικής καταγωγής έχασαν τη ζωή τους στην περιοχή αυτή.Ρωσικές πηγές αναφέρουν ότι οι ρωσικές δυνάμεις συνεχίζουν την πολιορκία του Γκρόζνι και ο αποκλεισμός της πρωτεύουσας της Τσετσενίας είναι ολοκληρωτικός.
ΔΕΥΤΕΡΑ 1 ΝΟΕΜΒΡΙΟΥ  1999Ο Υπ. Δικαιοσύνης Ε. Γιαννόπουλος με έγγραφό του ζητά από τον εισαγγελέα του Αρείου Πάγου την διεξαγωγή έρευνας για τις καταγγελίες(δημοσίευμα εφημερίδας «Απογευματινή»), συνέντευξη του βουλευτή της ΝΔ Δ. Κωστόπουλου ότι: «Για να πάρει κανείς δημόσιο έργο πρέπει να πληρώσει μίζα (στο υπουργείο ΥΠΕΧΩΔΕ)».Υπό την προεδρία του προέδρου  της  ΝΔ πραγματοποιείται σύσκεψη των τομεαρχών του κόμματος (μεταξύ των θεμάτων συζητούνται κατά τη διάρκεια της σύσκεψης είναι το «Ξυστό» - και οι παράνομες προσλήψεις στο δημόσιο .  Για το «Πρώτο» ο εκπρόσωπος Τύπου Α. Σπηλιωτόπουλος δηλώνει ότι: «Είναι καταφανής η μη τήρηση της  σχετικής  σύμβασης,  όπως  καταφανής  είναι  και  η  παράνομη ανανέωσή  της.Ο Κυβερνητικός Εκπρόσωπος Δ. Ρέππας αναφερόμενος στην επικείμενη σύνοδο των ηγετών των χωρών- μελών της Ε.Ε. στο Ελσίνκι και στο θέμα της αναγνώρισης της Τουρκία ως υποψήφια για ένταξη στην Ε.Ε. χώρας, αναφέρει. «Η ελληνική κυβέρνηση και στην Σύνοδο Κορυφής στο Ελσίνκι θα διατυπώσει τη θέση της με γνώμονα το εθνικό συμφέρον.  Δεν υπάρχει οποιοδήποτε πρόβλημα. Δεν πρόκειται να είναι οι στιγμές τόσο άσχημες για την ελληνική κυβέρνηση, για έναν πολύ απλό  λόγο: Η ελληνική κυβέρνηση έχει ξεκάθαρη, έχει σαφέστατη πολιτική για το συγκεκριμένο ζήτημα.  Είναι θέμα άλλων να αποσαφηνίσουν πλήρως την πολιτική τους, ώστε να προκύψει, και επιθυμούμε να προκύψει, συμφωνία για το θέμα της απόκτησης από την Τουρκία της ιδιότητας της υποψήφιας προς ένταξη στην Ε.Ε. χώρας.  Εμείς έχουμε ξεκαθαρίσει την πολιτική μας, ή οποία θα εκφραστεί εκείνη την ώρα συμπυκνωμένη με ένα ¨Ναι¨ ή ένα ¨Όχι¨. Μπορεί να συμβεί το ένα, μπορεί να συμβεί το άλλο». Ο Κυβερνητικός  Εκπρόσωπος  Δ. Ρέππας, αναφερόμενος στις καταγγελίες της ΝΔ ότι  η κυβέρνηση ότι σχετικά με τα οικονομικά δεδομένα κάνει «δημιουργική λογιστική», δηλώνει : «Μας κατηγορούν ότι παραποιούμε τα στοιχεία, έχουν πει ότι ¨μακιγιάρουμε¨ τα οικονομικά μεγέθη, ενώ γνωρίζουν πολύ καλά ότι οι ελεγκτικοί φορείς της Ε.Ε. έχουν κατ’ επανάληψη ελέγξει  την  πορεία  των οικονομικών μεγεθών της χώρας και μας έχουν αποφανθεί θετικά».Ο Οικουμενικός Πατριάρχης Βαρθολομαίος έχει στο Φανάρι συνάντηση-συνομιλία με τον Αμερικάνο πρεσβευτή Στην  Άγκυρα Μ. Πάρις,Ο βουλευτής του ΠΑΣΟΚ Ε. Βλασσόπουλος  σε  επιστολή  του προς τον πρόεδρο της βουλής Α. Κακλαμάνη αναφέρει μεταξύ άλλων ότι: «Είναι λυπηρό ότι το πνεύμα και το γράμμα των πορισμάτων (σ.σ. του συμποσίου που πραγματοποιήθηκε στις Βρυξέλλες  για τον καθορισμό και της μορφής, του περιεχομένου και του στόχου του προς δημιουργία Μουσείου της Ευρώπης) απουσιάζει το ενδιαφέρον για την ένταξη των στοιχείων του αρχαιοελληνικού και βυζαντινού πολιτισμού στην ύλη του εν λόγω μουσείου. Εκείνο όμως που αποτελεί πρόκληση είναι ότι στην πραγματικότητα δεν απουσιάζει αναφορά στον ελληνικό πολιτισμό. Αντίθετα, ρητά αποκλείονται τα στοιχεία του ως Αταίριαστα με την ιδέα μια Ενωμένης Ευρώπης και  περισσότερο συγγενικά με τη μεσογειακή ταυτότητα, και τίθεται ως χρονικό ορόσημο  της  ευρωπαϊκής  ιστορίας η σκέψη του Καρλομάγνου».Αύξηση κατά 3,46% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθείς τις 5.630,27 μονάδες.
ΔΕΥΤΕΡΑ 1 ΝΟΕΜΒΡΙΟΥ  1999 διεθνήΟ Τούρκος πρωθυπουργός  Μπ. Ετσεβίτ, μιλώντας στη τηλεόραση και αναφερόμενος στο Κυπριακό, λέει: «Η Ελλάδα έχει χάσει το δικαίωμα να είναι εγγυήτρια δύναμη στην Κύπρο, διότι το πραξικόπημα του 1974 προήλθε από  την  Ελλάδα». Στις προεδρικές εκλογές που έγιναν την Κυριακή στην Ουρουγουάη ο υποψήφιος της κεντροαριστεράς Τ. Βασκέζ συγκεντρώνει το 38,51% των ψήφων και έρχεται πρώτος, ενώ ο υποψήφιος του κυβερνώντος κόμματος του Κλοράντο Χ. Μπατλ έρχεται δεύτερος συγκεντρώνοντας το 31,32% των ψήφων(ο νικητής θα αναδειχθεί στο Β’ γύρο).Σύμφωνα με τα αποτελέσματα των βουλευτικών εκλογών που έγιναν την Κυριακή στη Γεωργία το κόμμα του προέδρου Ε. Σεβαρντνάτζε, η ¨Ένωση Πολιτών¨, πήρε το 52% των ψήφων, ενώ το ¨Κόμμα της Γεωργικής  Ένωσης για την Ανανέωση¨  του Α. Αμπατζίτζε  πήρε  το  26,5% των ψήφων.Γίνεται γνωστό ότι στην Ουκρανία ο Λ. Κούτσμα(σημερινός πρόεδρος) πήρε το 36,4% των ψήφων, ενώ ο κυριότερος αντίπαλός του Π. Σιμονένκο πήρε το 22,3% των ψήφων(ο νικητής θα αναδειχθεί στο Β’ γύρο).Οι ρωσικές δυνάμεις συνεχίζουν να βομβαρδίζουν το Γκρόζνι  και  άλλες  περιοχές  της  Τσετσενίας.
ΕΥΓΕ ΣΤΟΥΣ ΚΑΛΑΜΑΤΙΑΝΟΥΣ
ΣΑΒΒΑΤΟ 2 ΣΕΠΤΕΜΒΡΙΟΥ 2000         Ο πρόεδρος της Πολιτικής Άνοιξης Α. Σαμαράς σε συνέντευξή του που πρόκειται να δημοσιευθεί στην εφημερίδα «Κυριακάτικη Ελευθεροτυπία»(3/9), απαντώντας στην ερώτηση: «Υπό ποιες προϋποθέσεις θα μπορούσε να συνεργαστεί με τη ΝΔ», λέει: «Συνεργασία θα μπορούσε να επιτευχθεί μέσα στο πλαίσιο ενός έντιμου και δημόσιου πολιτικού διαλόγου που θα είχε δύο στόχους. Να καταδείξει τη συμφωνία μας σε βασικούς τομείς της πολιτικής και να συντονίσει μια κοινή προσπάθεια για την αντιμετώπιση της πολιτικής του κ. Σημίτη και του καθεστώτος που έχει επιβάλει».Σε δηλώσεις που κάνει στο Εβιάν(Γαλλία) ο Υπ. Εξωτερικών Γ. Παπανδρέου, αναφερόμενος στην επιστολή που έστειλε ο Τούρκος ομόλογός του Ι. Τζεμ στις χώρες-μέλη της Ε.Ε. και με την οποία ζητά την αποσύνδεση των ελληνοτουρκικών και του Κυπριακού από την εταιρική σχέση της Τουρκίας –Ευρωπαϊκής  Ένωσης, λέει: «Η Ελλάδα και η Τουρκία ήδη κάνουν διάλογο, συζητούμε σειρά ζητημάτων . Θέλω να τονίσω ότι ο διάλογος πάντα πρέπει να γίνεται στη βάση του σεβασμού του διεθνούς δικαίου και των ειρηνικών και φιλικών σχέσεων. Μέσα σε αυτά τα πλαίσια και μόνο μπορεί να γίνει ένας διάλογος. Και βεβαίως δεν νοείται διάλογος που να θεωρείται ένας διάλογος διαπραγματεύσεως κυριαρχικών δικαιωμάτων». ΣΑΒΒΑΤΟ 2 ΣΕΠΤΕΜΒΡΙΟΥ 2000 διεθνήΟ διευθυντής του Γραφείου Ερευνών Αεροπορικών Ατυχημάτων της Γαλλίας σε δηλώσεις του αναφέρει ότι: «Θα χρειαστούν μήνες, ίσως και χρόνια, προκειμένου να εξαχθεί το τελικό συμπέρασμα για την τραγωδία του «Κονκόρντ» στο Παρίσι τον περασμένο Ιούλιο, με τους 113 νεκρούς»(το σκάσιμο του ελαστικού κατά τη διαδικασία απογείωσης του αεροπλάνου προκάλεσε αλυσίδα προβλημάτων που οδήγησαν στη συντριβή του. Γράφεται ότι ενδέχεται  τα «Κονκόρντ» να μην ξαναπετάξουν).Γίνεται γνωστό ότι κατά τη διάρκεια των συνομιλιών που είχε στη Ραμάλα της Δυτικής Όχθης ο Αμερικάνος μεσολαβητής για το μεσανατολικό Ντ. Ρος με τον Παλαιστίνιο ηγέτη Γ. Αραφάτ δεν σημειώθηκε καμία πρόοδος.Η Βρετανική εφημερίδα «Times» γράφει ότι: «Ο Μπ. Κλίντον φέρεται αποφασισμένος να συλλάβει τον πρώην ηγέτη των Σερβοβόσνιων Ρ. Κάρατζιτς πριν παραδώσει τα κλειδιά του Λευκού οίκου στο διάδοχό του»(επικαλείται αμερικανικές στρατιωτικές πηγές στο Σεράγεβο).Ο δήμαρχος της Ν. Υόρκης Ρ. Τζουλιάνι χαρακτηρίζει «ποταπά και απαίσια πλάσματα κάποιους από τους αρχηγούς καρτών και πρωθυπουργούς που θα μεταβούν στην έδρα του ΟΗΕ προκειμένου να συμμετάσχουν στη «Συνάντηση της Χιλιετίας»(δεν διευκρινίζει ποιους εννοεί).
Σε συνέντευξη «εφ’ όλης της ύλης» που δίνει στη Θεσσαλονίκη ο πρωθυπουργός Κ. Σημίτης, απαντώντας σε ερώτηση σχετική με τα διαπλεκόμενα συμφέροντα(οικονομικά-πολιτικάά), λέει μεταξύ άλλων ότι: «Δεν υπάρχει τίποτε ψευδέστερο από τη συνεχιζόμενη προσπάθεια να δημιουργηθεί η εντύπωση ότι στη χώρα υπάρχουν οικονομικές εξουσίες που καθοδηγούν τα πολιτικά δρώμενα, τις κυβερνητικές δραστηριότητες και είναι εκείνες που αποφασίζουν». Συνεχίζοντας λέει: «Η κυβέρνηση παίρνει τις αποφάσεις της με γνώμονα το συμφέρον του ελληνικού λαού»(τα λεγόμενα του πρωθυπουργού επικρίνουν το ΚΚΕ, ο Συνασπισμός και τα άλλα κόμματα).Ο πρόεδρος της ΝΔ Κ. Καραμανλής σχολιάζοντας τα όσα ο πρωθυπουργός Κ. Σημίτης είπε στη Θεσσαλονίκη επικρίνει τον πρωθυπουργό για συγκάλυψη της αξιοκρατίας, της διαπλοκής και της αδιαφάνειας. Λέει μεταξύ άλλων: «η συγκάλυψη όχι μόνο δεν καθησυχάζει αλλά εντείνει τους χειρότερους  φόβους μας για την ποιότητα της δημοκρατίας μας». Σε άλλο σημείο των δηλώσεών του λέει: «Ο πρωθυπουργός δεν μίλησε για τίποτα, όπως για το πώς θα θωρακίσει τη χώρα από τις απειλές που δέχεται, για την έκρηξη της ανεργίας, για την αποδόμηση του εκπαιδευτικού μας συστήματος, για τις μικρομεσαίες επιχειρήσεις, για τους αγρότες, για τις καθυστερήσεις στην προετοιμασία των Ολυμπιακών(Αγώνων), για την πορεία του χρηματιστηρίου». Ο Αρχιεπίσκοπος Αθηνών και πάσης Ελλάδος Χριστόδουλος μιλώντας στον Ιερό Ναό του Αγίου Δημητρίου Π. Ψυχικού, λέει και τα εξής:  «Το πρώτο που ακούσαμε να επαναλαμβάνεται , και πρόσφατα μάλιστα, είναι ότι η εκκλησία είναι ένας θεσμός οπισθοδρόμησης, ο οποίος μάλιστα σύρει την Ελλάδα προς τα πίσω, ενώ άλλοι σπρώχνουν την Ελλάδα προς τα εμπρός. Δεν υπάρχει μεγαλύτερη αδικία και μεγαλύτερη συκοφαντία για την Εκκλησία αν εννοούν ότι η Εκκλησία είναι θεσμός οπισθοδρόμησης. Γιατί  η πρόοδος, αγαπητοί μου, δεν σηματοδοτείται από την υλική ευμάρεια ούτε από την άνοδο του βιοτικού επιπέδου. Η αληθινή πρόοδος προέρχεται από την εσωτερική καλλιέργεια των ψυχών».  Ο Έλληνας Υπ. Εξωτερικών Γ. Παπανδρέου , μιλώντας στο Εβιάν της Γαλλίας στη Σύνοδο των υπουργών Εξωτερικών των χωρών-μελών της Ε.Ε., λέει ότι: «Το πλαίσιο της εταιρικής σχέσης  Ευρωπαϊκής Ένωσης –Τουρκίας είναι οι αποφάσεις του Ελσίνκι».
ΚΥΡΙΑΚΗ 3 ΣΕΠΤΕΜΒΡΙΟΥ 2000 διεθνήΟ πρόεδρος της Αλβανίας Ρ. Μεϊντάνι, αντιδρώντας στην πρόθεση του Γιουγκοσλάβου ομολόγου του Σλ. Μιλόσεβιτς για συμμετοχή και του Κοσσυφοπεδίου στις γιουγκοσλαβικές προεδρικές-βουλευτικές εκλογές 24ης Σεπτεμβρίου 2000, δηλώνει: «Η διεθνή κοινότητα πρέπει να δώσει μια σαφή και σκληρή απάντηση, για να μην επιτρέψει οποιαδήποτε παιχνίδια ή καιροσκοπισμούς εγκληματιών πολέμου, όπως ο Μιλόσεβιτς».Γίνεται γνωστό ότι  χθες αμερικανικά αεροπλάνα βομβάρδισαν θέσεις της ιρακινής αεράμυνας(σύμφωνα με αμερικανική ανακοίνωση τα αεροπλάνα είχαν  δεχθεί προηγουμένως τα αμερικανικά πυρά).Ο πρόεδρος της Αλβανίας Ρ. Μείντάνι, αντιδρώντας στην πρόθεση του Γιουγκοσλάβου ομολόγου του Σλ .Μιλόσεβιτς για συμμετοχή και του Κοσσυφοπεδίου στις γιουγκοσλαβικές προεδρικές-βουλευτικές εκλογές της 24ης Σεπτεμβρίου 2000, δηλώνει: «Η διεθνή κοινότητα πρέπει να δώσει μια σαφή και σκληρή απάντηση, για να μην επιτρέψει οποιαδήποτε παιχνίδια  και καιροσκοπισμούς εγκληματιών πολέμου, όπως ο Μιλόσεβιτς».Ο πρώην πρόεδρος της Αλβανίας Σ. Μπερίσα μιλώντας (2/9) στην Πλατεία των Τιράνων κατηγορεί την κυβέρνηση του πρωθυπουργού Ι. Μέτα ως: «Κυβέρνηση εγκληματιών που αποτελούν μέρος της μαφίας και υποθάλπουν το οργανωμένο έγκλημα».Σοβαρές συζητήσεις προκαλεί μεταξύ των Υπ. Εξωτερικών των χωρών-μελών της Ε.Ε. η δήλωση του αρμόδιου για θέματα διεύρυνσης επιτρόπου Γκ. Φερχόιγκεν(Γερμανός) ότι: «Η Γερμανία θα μπορούσε να κάνει δημοψήφισμα πριν δεχθεί την είσοδό νέων μελών  στην  Ε.Ε.
ΔΕΥΤΕΡΑ 4 ΣΕΠΤΕΜΒΡΙΟΥ 2000  Ο πρόεδρος της ΝΔ έχει συνάντηση με τον πρόεδρο του Συνασπισμού Ν. Κωνσταντόπουλο. Οι δύο άνδρες συζητούν το θέμα της διαπλοκής πολιτικών και οικονομικών συμφερόντων(η συνάντηση και η συζήτηση του θέματος γίνεται με πρωτοβουλία του Ν. Κωνσταντόπουλου). Σε δηλώσεις που κάνει ο Κ. Καραμανλής, μετά το τέλος της συνάντησης, λέει ότι: «Η πολιτική σήμερα έχει ανάγκη από περισσότερο φώς». Συνεχίζοντας λέει: «Σε αυτή την κατεύθυνση κινούμαστε και δεν θα κάνουμε πίσω. Γι’ αυτό ανταποκριθήκαμε άμεσα στην πρόταση του προέδρου του Συνασπισμού. Μπορεί να διαφωνούμε, όπως είναι φυσικό στην πολιτική, σε πολλά θέματα. Μας ενώνει όμως η κοινή προσπάθεια για τη θωράκιση της Δημοκρατίας και την αξιοπιστία της πολιτικής». Σε δηλώσεις που κάνει ο πρόεδρος του Συνασπισμού, μετά το τέλος της συνάντησης, παρομοιάζει «τη σημερινή εικόνα του πολιτικού συστήματος εν μέσω των διαπλεκομένων συμφερόντων με το σύμπλεγμα του Λαοκόωνος». {Λέει ακόμη Κ. Καραμανλής: «Η επικείμενη απελευθέρωση των αγορών, η διαχείριση του Γ’ Κοινοτικού Πλαισίου Στήριξης, η προετοιμασία των Ολυμπιακών Αγώνων και τα εξοπλιστικά προγράμματα είναι τεράστιες προκλήσεις και δεν πρέπει να χαθεί ούτε μια δραχμή από τα χρήματα των Ελλήνων φορολογουμένων». Συνεχίζοντας λέει Ν. Κωνσταντόπουλος: «Επειδή εκρεμμεί η διάθεση δεκάδων τρισεκατομμυρίων δημόσιου χρήματος και η διαπλοκή είναι ανταγωνιστική και κρατικοδίαιτη, είναι  αναγκαίο να υπάρχει διαφάνεια και έλεγχος σε όλους τους τομείς, για όλα τα συγκροτήματα, για όλα τα Μέσα Μαζικής Ενημέρωσης ανεξαιρέτως»(ο Ν. Κωνσταντόπουλος έχει συνάντηση, για το θέμα των διαπλεκομένων, και με τον Υπ. Δικαιοσύνης  Μ. Σταθόπουλο).}Ο Κυβερνητικός Εκπρόσωπος Δ. Ρέππας, επικρίνοντας την πρωτοβουλία του προέδρου του Συνασπισμού Ν. Κωνσταντόπουλου να προκαλέσει ευρεία συζήτηση για το θέμα των διαπλεκομένων συμφερόντων, τον κατηγορεί ότι: «Επιδιώκει τη συγκρότηση αντικυβερνητικού μετώπου και ότι αυτοαναγορεύεται σε εισαγγελέα και τιμητή των πάντων». Συνεχίζοντας ο Κυβερνητικός Εκπρόσωπος  λέει: «Πιστεύουμε ότι όχι απλώς σφάλλουν αυτοί που επιδίδονται σε μια τέτοια πολιτική δραστηριότητα, όχι μόνο αντιστρατεύονται το δημόσιο συμφέρον, αφού δηλητηριάζουν το δημόσιο βίο με τον τρόπο που συμπεριφέρονται, αλλά τελικώς βλάπτουν τα δικά τους κομματικά συμφέροντα. Δεν το αντιλαμβάνονται τώρα. Ο ελληνικός λαός όμως, σε ανάλογες περιπτώσεις έδωσε τις απαντήσεις του».Ο Εκπρόσωπος Τύπου της ΝΔ Θ. Ρουσόπουλος σε δήλωσή του αναφέρει τα εξής: «Εμφανίζοντας την αγωνία των πολιτικών δυνάμεων για την ποιότητα της δημοκρατίας στον τόπο μας ως δημιουργία αντικυβερνητικού μετώπου, ο εκπρόσωπος της κυβέρνησης δεν πετυχαίνει τίποτα άλλο από το να επιβεβαιώνει την καθεστωτική λογική της, αλλά και την ενοχή της».Αύξηση κατά 1,48% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 3.655,26 μονάδες.
ΔΕΥΤΕΡΑ 4 ΣΕΠΤΕΜΒΡΙΟΥ 2000 διεθνήΟ Γερμανός καγκελάριος Γκ. Σρέντερ μιλώντας στο Βερολίνο υποστηρίζει μια ταχεία διεύρυνση της Ε.Ε. προς Ανατολάς. Λέει μεταξύ άλλων: «Εμείς είμαστε οι τελευταίοι που θα θέλαμε να θέσουμε το χρονοδιάγραμμα αυτό υπό αμφισβήτηση. Η διεύρυνση της Ε.Ε. προς ανατολάς θα προσφέρει νέες ευκαιρίες: Νέες αγορές για τις βιομηχανίες μας και ταυτόχρονα ένα νέο ανταγωνισμό. Είμαι πεπεισμένος  ότι  σ το σύνολό τους τα νέα ομόσπονδα κρατίδια θα επωφεληθούν από τη διεύθυνση της Ε.Ε.». Ο Γερμανός Υπ. Εξωτερικών Γ. ΦΊσερ μιλώντας στο Βερολίνο σε σύνοδο των Γερμανών πρεσβευτών απορρίπτει την πρόταση του Γερμανού Επιτρόπου, αρμόδιου για θέματα Διεύρυνσης Γκ. Φερχοίγκεν σχετικά με τη διεξαγωγή δημοψηφίσματος για την έγκριση(από τους Γερμανούς) της διεύρυνσης της Ε.Ε. προς Ανατολάς.Ο πολιτικός διοικητής του ΟΗΕ στο Κοσσυφοπέδιο Μπ. Κουσνέρ σε δηλώσεις του αναφέρει ότι: «Όλοι οι κάτοικοι του Κοσσυφοπεδίου δικαιούνται να συμμετάσχουν στις (γιουγκοσλαβικές προεδρικές-βουλευτικές)εκλογές. Ο Μπ. Κουσνέρ χαρακτηρίζει τις εκλογές «φάρσα». Λέει ακόμη: «Είναι αδύνατο να τις υποστηρίξουμε χωρίς εκλογικούς καταλόγους και την προφανή πρόθεση η καταμέτρηση των ψήφων να γίνει στη Σερβία και όχι στα εκλογικά τμήματα».
ΤΡΙΤΗ 5 ΣΕΠΤΕΜΒΡΙΟΥ 2000 Υπό την προεδρία του Αρχιεπισκόπου Αθηνών και πάσης Ελλάδος Χριστοδούλου συνέρχεται η Διαρκής Ιερά Σύνοδος με τη νέα της σύνθεση(μεταξύ των θεμάτων που συζητούνται κατά τη διάρκεια της συνεδρίασης είναι και το θέμα του μαθήματος των Θρησκευτικών. Ο Υπ. Παιδείας Π. Ευθυμίου δίνει στη δημοσιότητα τις επιστολές που αντάλλαξαν για το θέμα η Ιερά Σύνοδος και το υπουργείο παιδείας).Σε δηλώσεις που κάνει στη Θεσσαλονίκη ο πρόεδρος των Φιλελευθέρων Στ. Μάνος, λέει και τα εξής: «Η διαπλοκή είναι περισσότερη από όση ομολογούν οι άλλοι. Υπάρχει η μυρωδιά, γίνεται συζήτηση. Το φαινόμενο της διαπλοκής λερώνει την πολιτική ζωή». Συνεχίζοντας λέει: «Το πρόβλημα της διαπλοκής υπάρχει εκεί που συναντιούνται πολιτικά και κομματικά  με οικονομικά συμφέροντα. Και που γίνεται αυτό; Γίνεται στις προμήθειες του Δημοσίου, σε ορισμένα μεγάλα έργα».Ο πρόεδρος του Συνασπισμού Ν. Κωνσταντόπουλος στο πλαίσιο της πρωτοβουλίας του για το θέμα της καταπολέμησης των διαπλεκομένων συμφερόντων, έχει συνάντηση με τον γραμματέα της Κ.Ε. του ΠΑΣΟΚ Κ. Σκανδαλίδη. Σε δηλώσεις που κάνει ο Ν. Κωνσταντόπουλος, μετά το τέλος της συνάντησης, λέει μεταξύ άλλων ότι: «Για την αντιμετώπιση της διαπλοκής δεν επαρκεί η υπάρχουσα νομοθεσία, χρειάζονται νέες ρυθμίσεις, δεν εφαρμόζεται η υπάρχουσα νομοθεσία και χρειάζεται άμεση και αποτελεσματική ενεργοποίησή της». Σε δηλώσεις που κάνει ο Κ. Σκανδαλίδης υποστηρίζει ότι το υπάρχον θεσμικό πλαίσιο είναι επαρκές(χρειάζονται βελτιώσεις). Λέει ακόμη ότι: «Δίνεται η εικόνα ότι γίνεται ένα μέτωπο κατά της κυβέρνησης».Ο Ν. Κωνσταντόπουλος έχει για το θέμα των διαπλεκομένων συνάντηση και με τον πρόεδρο του ΔΗΚΚΙ Δ. Τσοβόλα. (Η γ.γ. του ΚΚΕ Αλέκα Παπαρήγα δεν δέχτηκε να συζητήσει με τον Ν. Κωνσταντόπουλο για το θέμα των διαπλεκομένων).Αύξηση κατά 5,05% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 3.839,76 μονάδες.
ΤΡΙΤΗ 5 ΣΕΠΤΕΜΒΡΙΟΥ 2000 διεθνήΣε δηλώσεις που κάνει ο Τούρκος Υπ. Δικαιοσύνης Χ. Τουρκ, αντιδρώντας «με το γάντι» στις επεμβάσεις της στρατιωτικής ηγεσίας στα πολιτικά πράγματα της Τουρκίας(αξίωση των στρατιωτικών για ψήφιση νόμου που θα προβλέπει την απόλυση δημοσίων υπαλλήλων που έχουν ισλαμιστικές ή φιλοκουρδικές ιδέες), δηλώνει: «Απαιτείται προσοχή στις δηλώσεις που προέρχονται από τους χώρους της Άμυνας και της Δικαιοσύνης»(ο απερχόμενος πρόεδρος του Συμβουλίου Επικρατείας της Τουρκίας σε δηλώσεις του ανέφερε ότι: «Οι ισλαμιστές έχουν φωλιάσει και στο δικαστικό σώμα»).Ο υποψήφιος του αμερικανικού Ρεπουμπλικανικού Κόμματος στις προσεχείς προεδρικές εκλογές Τζ. Μπους Τζούνιορ, ενώ βρίσκεται μπροστά στα μικρόφωνα, αγνοώντας αν είναι ανοικτά ή κλειστά, προκειμένου να μιλήσει σε προάστιο του Σικάγου λέει σιγά-σιγά στον ευρισκόμενο δίπλα του υποψήφιο αντιπρόεδρο Ντ. Τσένι: «Κοίτα εκεί, είναι ο Άνταμ  Κλάιμερ, μεγάλο καθίκι»( τα μικρόφωνα ήταν ανοικτά και τα λόγια του τα άκουσαν όλοι παρευρισκόμενοι, ο Κλάιμερ είναι δημοσιογράφος της  εφημερίδας «Νιου Γιορκ Τάιμς»).
ΤΕΤΑΡΤΗ 6 ΣΕΠΤΕΜΒΡΙΟΥ 2000           Ο Υπ. Εξωτερικών Γ. Παπανδρέου έχει στα Σκόπια συνάντηση με τον πρωθυπουργό της «ΠΓΔΜ» Λ. Γκεοργιέφσκι(συναντά και άλλους πολιτικούς ηγέτες). Σε δηλώσεις που κάνει στα Σκόπια ο Έλληνας Υπ. Εξωτερικών αναφερόμενος στην επικείμενη επίσκεψή του Βελιγράδι, λέει: «Μεταφέρουμε ένα μήνυμα, την επιθυμία να δούμε τον σερβικό λαό να καταστεί, όπως έχει δικαίωμα, μέρος της Ευρώπης. Εμείς ως Έλληνες θέλουμε να δούμε τον σερβικό λαό να γίνεται μέρος των ευρωπαϊκών θεσμών, γιατί οι Σέρβοι έχουν δικαίωμα να είναι μέρος της Ευρώπης. Η Σερβία μπορεί να βοηθήσει τον εαυτό της, μπορεί να κάνει βήματα, θα έπρεπε να κάνει βήματα, ώστε να βοηθήσει την περιφερειακή σταθερότητα, να βοηθήσει να προχωρήσει η περιοχή σε δημοκρατικό δρόμο».Ο πρόεδρος του Συνασπισμού Ν. Κωνσταντόπουλος, στο πλαίσιο της πρωτοβουλίας που ανέλαβε για το θέμα της αντιμετώπισης των διαπλεκομένων συμφερόντων, έχει διαδοχικές συναντήσεις με τον πρόεδρο των φιλελευθέρων Στ. Μάνο και τον πρόεδρο της Πολιτικής  Άνοιξης Α. Σαμαρά. Σε δηλώσεις που κάνει ο Στ. Μάνος , μετά το τέλος της συνάντησης που είχε με τον Ν. Κωνσταντόπουλο, λέει: «Το μεγάλο βήμα για τον περιορισμό της διαπλοκής είναι να κτυπηθεί στη ρίζα της. Η ρίζα της διαπλοκής είναι η επιχειρηματική δραστηριότητα του κράτους και η υπερβολική του ανάμιξη στην οικονομική ζωή του τόπου. Αν δεν κτυπηθεί η ρίζα, κάθε άλλη προσπάθεια θα έχει μόνο πρόσκαιρο αποτέλεσμα».Σε δηλώσεις που κάνει στη Θεσσαλονίκη ο Υπ. Άμυνας Α. Τσοχατζόπουλος, αναφερόμενος στο θόρυβο που υπάρχει για το θέμα τω διαπλεκομένων συμφερόντων(πολιτικά- οικονομικά συμφέροντα), λέει: «Οποιαδήποτε κουβέντα περί διαπλεκομένων, σε ότι αφορά το υπουργείο, βρίσκουν την απάντηση τους μέσα από την εφαρμογή άμεμπτων συστημάτων ελέγχου, που ανά πάσα στιγμή είναι δυνατόν να ελεγχθούν από τους αρμόδιους φορείς».Ο βουλευτής του ΠΑΣΟΚ Ε. Γιαννόπουλος μιλώντας από τον τηλεοπτικό σταθμό  «Blue Sky» λέει μεταξύ άλλων: «Είναι προτιμότερο να έχεις έναν επιτυχημένο πρωθυπουργό παρά να θέλουν να γίνουν πρωθυπουργοί η Βάσω Παπανδρέου και ο Γιάννης Παπαντωνίου».Αύξηση κατά 2,49% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 3.935,52 μονάδες.
ΤΕΤΑΡΤΗ 6 ΣΕΠΤΕΜΒΡΙΟΥ 2000 διεθνήΣε συνέντευξή που δίνει στην εφημερίδα «Ντεμοκράτζια» ο πρόεδρος της Επιτροπής Εκμετάλλευσης Ατομική Ενέργειας της Βουλγαρίας Γκ. Κατσίεφ, αναφέρει μεταξύ άλλων ότι: «Από την αρχή του έτους στον πυρηνικό σταθμό του Κοζλοντούι έχουν σημειωθεί 50 πυρηνικά επεισόδια )κατά τη διάρκεια του ενός από αυτά προκλήθηκε διαρροή ραδιενέργειας σε επίπεδο «70 με 80 φορές υψηλότερο από το φυσιολογικό»).Η τουρκική εφημερίδα «Χουριέτ» σε δημοσίευμά της αναφέρει ότι: Ο αντιπρόεδρος της τουρκικής κυβέρνησης και αρχηγός του κόμματος της «Μητέρας Πατρίδας» Μ. Γιλμάζ σε δηλώσεις του επισήμανε ότι: «Υπάρχουν κύκλοι που εκφράζονται φόβοι ότι η Τουρκία θα διαλυθεί εάν εισέλθουμε στην Ευρωπαϊκή Ένωση. Οι ένοπλες δυνάμεις συμμερίζονται αυτή την ευαισθησία».Το Ευρωπαϊκό Κοινοβούλιο εγκρίνει τη διάθεση στην Τουρκία(μέσα σε τρία χρόνια) οικονομικής βοήθειας ύψους 135 εκατομμυρίων «Ευρώ»(περίπου 46 δισεκατομμυρίων δραχμών για την προώθηση οικονομικοκοινωνικών μεταρρυθμίσεων(είναι η πρώτη συνεδρίαση του Κοινοβουλίου μετά τις θερινές διακοπές).
ΠΕΜΠΤΗ 7 ΣΕΠΤΕΜΒΡΙΟΥ 2000       Ο Υπ. Εξωτερικών Γ. Παπανδρέου έχει στο Βελιγράδι συνάντηση με τον πρόεδρο της Γιουγκοσλαβίας Σλ. Μιλόσεβιτς. Σε ανακοίνωση της γιουγκοσλαβικής προεδρίας που εκδίδεται, μετά το τέλος της συνάντησης, αναφέρονται τα εξής: «Η Γιουγκοσλαβία ακολουθεί με συνέπεια πολιτική ειρήνης και ως χώρα που έχει κεντρική θέση στα Βαλκάνια αποτελεί παράγοντα ειρήνης και σταθερότητας και παράδειγμα ανεξαρτησίας στην περιοχή»(ο  Γ. Παπανδρέου έχει επίσης συνάντηση με τον Β. Κοστούνιτσα, βασικό αντίπαλο του Σλ. Μιλόσεβιτς στις επικείμενες γιουγκοσλαβικές προεδρικές εκλογές).Με αφορμή τη συνάντηση στο Βελιγράδι του Έλληνα Υπ. Εξωτερικών Γ. Παπανδρέου με τον Γιουγκοσλάβο πρόεδρο Σλ. Μιλόσεβιτς το αμερικανικό υπουργείο Εξωτερικών σε ανακοίνωσή του αναφέρει ότι: «Θεωρεί ατυχές το γεγονός πως ένας Ευρωπαίος ηγέτης του αναστήματος του αναστήματος του Γ. Παπανδρέου θα έπρεπε να συναντηθεί με έναν παραπεμπόμενο για εγκλήματα πολέμου». Το «¨ανάστημα¨» Γ. Παπανδρέου Υπ. Εξωτερικών Ελλάδος αντιδρώντας δηλώνει: «Εγώ δεν ζήτησα την εξουσιοδότηση των Αμερικάνων για να κάνω το ταξίδι. Είναι ελληνική πολιτική. Βεβαίως η Ουάσιγκτον είχε  ενημερωθεί»).Ο βουλευτής της ΝΔ Γ. Κεφαλογιάννης  αναφερόμενος στο θέμα των διαπλεκομένων συμφερόντων λέει: «Ως υπουργός στην Οικουμενική κυβέρνηση του κ. Ζολώτα, μου ζητήθηκε να ανατεθεί μια μεγάλη προμήθεια υλικού απευθείας σε ιδιώτη χωρίς  διαγωνισμό και σε τιμές υπερβολικά υψηλές  έναντι των διεθνών τιμών. Το υπουργείο επέμενε σε διεθνή διαγωνισμό που θα εξασφάλιζε καλύτερη ποιότητα και συμφερότερες τιμές για το Δημόσιο. Επειδή οι πιέσεις ήταν αφόρητες και η διοίκηση του οργανισμού λειτουργούσε προς την κατεύθυνση του ιδιώτη, αναγκάστηκα να φέρω το θέμα στο τότε υπουργικό συμβούλιο. Το υπουργικό συμβούλιο πήρε ομόφωνα απόφαση να σταματήσουν αμέσως οι διαδικασίες που είχαν αρχίσει μεταξύ του ιδιώτη και του ΔΣ του Οργανισμού και όρισε μια τριμελή εξ υπουργών επιτροπή για να διευθετήσει το θέμα κατά το συμφερότερο για το δημόσιο τρόπο. Το αποτέλεσμα ποιο ήτο; Το ΔΣ του Οργανισμού που μοναδικός μέτοχος ήταν το Δημόσιο αγνόησε την απόφαση του υπουργικού συμβουλίου και ανέθεσε την προμήθεια στον ιδιώτη ύστερα από παρέμβαση των αρχηγών που στήριζαν την κυβέρνηση. Φυσικά υπέβαλα την παραίτησή μου, δημιουργήθηκε κυβερνητική κρίση, με αποτέλεσμα να αποχωρήσουν  από την κυβέρνηση και τα άλλα κοινοβουλευτικά μέλη και η χώρα να οδηγηθεί σε εκλογές. Ο εξευτελισμός όμως του υπουργικού συμβουλίου, ως κορυφαίου θεσμού της Δημοκρατίας, έμεινε στην ιστορία της χώρας». Σε δηλώσεις  που κάνει ο πρόεδρος της Πολιτικής Άνοιξης Α. Σαμαράς λέει και τα εξής: «Η βόμβα του Γιάννη Κεφαλογιάννη στη βουλή επιβεβαίωσε με τον πιο επίσημο τρόπο ότι ο κ. Μητσοτάκης είναι ο μακροβιότερος αρχιερέας της διαπλοκής¨.Σε δηλώσεις που κάνει στη Θεσσαλονίκη η γ.γ. του ΚΚΕ Αλέκα Παπαρήγα, αναφερόμενη στο θέμα των διαπλεκομένων συμφερόντων, λέει: «Τόσα χρόνια στην Ελλάδα, ας πάρουμε μετά τον πόλεμο, ας πάρουμε μετά το ΄75, υπήρχαν επιχειρηματίες οι οποίοι θυσαύριζαν, χωρίς να τους στηρίζουν κυβερνήσεις; Υπήρχαν κυβερνήσεις που δεν είχαν σχέσεις με επιχειρηματίες;» Συνεχίζοντας λέει: «Οι πλουτοκράτες τσακώνονται μεταξύ τους αλλά είναι ενωμένοι στην υπερεκμετάλλευση των εργαζομένων. Γι’ αυτό λέμε ότι είναι αποπροσανατολισμός να καθόμαστε τώρα εμείς να ψάχνουμε ποιος υπουργός συνάντησε ιδιαιτέρως ποιον. Δεν χρειάζεται. Εμείς βλέπουμε τι νόμοι ψηφίζονται. Η ποιος πολιτικός σχετίζεται με ποιον,. Αυτό είναι το θέμα. Το θέμα είναι ότι υπάρχει έδαφος να γιγαντώνονται μονοπώλια και αυτό το έδαφος καλλιεργείται μέσα από πολιτικές αποφάσεις».Αύξηση κατά 3,17% σημειώνει ο γενικός δείκτης τιμών των μετοχών στο χρηματιστήριο Αθηνών , με αποτέλεσμα να διαμορφωθεί στις 4.060,20 μονάδες.
ΠΕΜΠΤΗ 7 ΣΕΠΤΕΜΒΡΙΟΥ 2000 διεθνήΣε δηλώσεις που κάνει ο Γιουγκοσλάβος Υπ. Εξωτερικών Ζ. Γιοβάνοβιτς, αναφερόμενος στις επικείμενες γιουγκοσλαβικές προεδρικές εκλογές, λέει ότι: «Οι εκλογές αποτελούν αναφαίρετο κυριαρχικό δικαίωμα της Γιουγκοσλαβίας και κανείς δεν έχει δικαίωμα να παρέμβει. Οι εκλογές γίνονται για να εκφραστεί η βούληση του γιουγκοσλαβικού λαού και όχι για να ικανοποιηθεί ο οποιοσδήποτε, οπουδήποτε».  Γίνεται γνωστό ότι η Ιντερπόλ έστειλε στις αστυνομίες 178 χωρών ένταλμα για τη σύλληψη του Γιουγκοσλάβου προέδρου Σλ. Μιλόσεβιτς.Σε δηλώσεις που κάνει ο Τουρκοκύπριος ηγέτης Ρ. Ντενκτάς, αναφερόμενος στο ενδεχόμενο αποχώρησης από τα κατεχόμενα κυπριακά εδάφη των τουρκικών στρατευμάτων, λέει: «Εάν τα στρατεύματα της Τουρκίας φύγουν στην Κύπρο, τότε το νησί θα μεταβληθεί σε Λίβανο  του  1976».Η Ευρωπαϊκή Επιτροπή ζητά από τη Γαλλία να σεβαστεί τις υποχρεώσεις της προς την Ε.Ε. και να διασφαλίσει την ελεύθερη  και απρόσκοπτη κυκλοφορία προσώπων και αγαθών στο έδαφός της(να σταματήσουν τα μπλόκα των απεργών και αγροτών).Ο πρώην πρόεδρος της Αλβανίας και νυν ηγέτης της αντιπολίτευσης Σ. Μπερίσα σε δηλώσεις του αναφέρει ότι : «Η κυβέρνηση δεν έγραψε στους εκλογικούς καταλόγους περίπου 600.000 ψηφοφόρους στην προσπάθειά της να κάνει νοθεία στις επικείμενες (1η Οκτωβρίου) δημοτικές εκλογές» (ισχυρίζεται ότι έχει στα χέρια του, σχετική με το θέμα επιστολή του ΟΑΣΕ).
ΤΕΤΑΡΤΗ 13 ΟΚΤΩΒΡΙΟΥ  1999       Ο επίτιμος πρόεδρος της ΝΔ Κ. Μητσοτάκης σε συνέντευξή του στο τηλεοπτικό σταθμό «MEGA»:  «Σωστά έστειλε ο Κ. Σημίτης  μήνυμα  προς  την  τουρκική  πλευρά,  δεν  σας  κρύβω, και  εγώ  το  έστειλα   με  το δικό μου τρόπο προς την  τουρκική   πλευρά».  Σε άλλο σημείο «Στην Ελλάδα – δόξα το Θεό – έχουμε μια κατάσταση καλή για να έχουμε μια κυβέρνηση η οποία, αφού  πέρασε το ΠΑΣΟΚ από πολλές  περιπλανήσεις,  μπαίνει στην σωστή κατεύθυνση  του διαλόγου και  της προσπάθειας  ειρηνικής  επίλυσης  των διαφορών μας.  Έχουμε μια αντιπολίτευση υπεύθυνη, εν πάση περιπτώσει δεν έχουμε την ακραία αντιπολίτευση του παρελθόντος  και έχουμε και τα μικρά κόμματα τα οποία εν πολλοίς συνεισφέρουν θετικά».Σε δηλώσεις που κάνει στον τηλεοπτικό σταθμό «ΜΕΓΚΑ» ο πρώην πρωθυπουργός Μ. Γιλμάζ  λέει: «Αν αναμένετε μια χειρονομία από  την Τουρκία ζωτικής σημασίας για το Κυπριακό, φοβάμαι πως η Τουρκία δεν είναι σε θέση να κάνει  καμία  χειρονομία».Ο Υπ. Εξωτερικών Γ. Παπανδρέου σε δηλώσεις του, αναφερόμενος στο θέμα της διεύρυνσης της Ε.Ε., λέει ότι: «Όλες οι χώρες στα Βαλκάνια θεωρούμε ότι μπορούν να είναι μέλη της Ε.Ε. Συμπεριλαμβάνουμε σε αυτή την πρότασή μας και τη Γιουγκοσλαβία» (αφήνει να εννοηθεί ότι αναφέρεται στην μετά-Μιλόσεβιτς Γιουγκοσλαβία).Ο  Υπ. Εξωτερικών Γ. Παπανδρέου  έχει συνάντηση στην Αθήνα με τον Κύπριο ομόλογο του Κασουλίδη. Σε δηλώσεις που κάνει ο Κύπριος υπουργός  λέει «Υπάρχουν αυτή τη στιγμή τρεις  παράλληλοι διαπραγματευτικού δρόμοι, οι προσπάθειες  λύσης του Κυπριακού, οι ελληνοτουρικές  σχέσεις  και οι ευρωτουρκικές  σχέσεις.  Αυτοί οι τρείς ανεξάρτητοι δρόμοι δεν σχετίζονται μεταξύ τους, είναι ανεξάρτητοι. Οποιαδήποτε πρόοδος όμως στον ένα ενισχύει τους άλλους δύο». Ο Υπ. Αμύνης Α. Τσοχατζόπουλος στο πλαίσιο της επίσκεψης που πραγματοποιεί στο Ισραήλ, είχε συνάντηση με  τον Ισραηλινό πρόεδρο Ε. Βάιζμαν(προεδρικό μέγαρό, Δυτική Ιερουσαλήμ).Υπό την προεδρία του Κ. Καραμανλή συνέρχεται η Εκτελεστική Επιτροπή της ΝΔ. Σε δηλώσεις που κάνει ο εκπρόσωπος Τύπου του κόμματος Α. Σπηλιωτόπουλος λέει και τα εξής: «Σήμερα αποφασίσαμε τη μετωπική σύγκρουση με τη διαφθορά. Το μείζον πρόβλημα, που αυτή τη στιγμή υπάρχει, είναι ότι κυριαρχεί η αδιαφάνεια σε κάθε πτυχή του δημόσιου βίου. Αυτή τη νοσηρότητα η ΝΔ είναι αποφασισμένη να την πολεμήσει και στην κατεύθυνση αυτή θα επιδιώξει συνεννόηση με τα  υπόλοιπα  κόμματα  της  αντιπολίτευσης».
ΤΕΤΑΡΤΗ 13 ΟΚΤΩΒΡΙΟΥ 1999 διεθνήΟ πρόεδρος  της  Ευρωπαϊκής  Επιτροπής Ρ. Πρόντι  παρουσιάζει  στο  Ευρωπαϊκό κοινοβούλιο την έκθεση της επιτροπής  για θέματα διεύρυνσης της Ε.Ε. και αναφερόμενος στην Τουρκία λέει: «Η περίπτωση της Τουρκίας θέλει ειδική μεταχείριση» (έχει σαφώς το καθεστώς της υποψήφιας χώρας – δεν μπορεί να αρχίσουν διαπραγματεύσεις ένταξης  γιατί  δεν  πλήρη  τα  πολιτικά  κριτήρια που προβλέπει η Κοπεγχάγη). Ο Τούρκος Υπ. Εξ Ι. Τζεμ μιλώντας στην τουρκική εθνοσυνέλευση για ελληνοτουρκικά: «Η Ελλάδα και η Τουρκία έχουν δικές  τους αλήθειες και  δεν  παραιτούνται  από   αυτές». Συνεχίζοντας λέει ότι: «Δεν είναι σωστό να πιστεύεται ότι επειδή  υπάρχει  κάποια ηπιότητα, θα βελτιωθούν όλα. Η Τουρκία και  Ελλάδα αγωνίζονται  για  τα συμφέροντα τους. Η επιδεξιότητα είναι να βρεθούν τα κοινά σημεία, εάν υπάρχουν κοινά σημεία, στα συμφέροντα αυτά».  Σε άλλο σημείο της ομιλίας του λέει: «Προ ετών η ελληνική εξωτερική πολιτική θεωρούσε ότι το συμφέρον  της Ελλάδος ήταν η διαμάχη με τη Τουρκία. Η σημερινή εξωτερική πολιτική όμως θεωρεί ότι συμφέρον της Ελλάδος είναι  και να μην βρίσκεται σε διαμάχη με την Τουρκία και να μειώσει την ένταση στο Αιγαίο. Η μεταξύ τους διαφορά είναι σημαντική, όμως κατά βάση υπάρχουν υπολογισμοί που έχουν να κάνουν με τα ίδια τα συμφέροντα». «Εξηγήσαμε με σαφήνεια στους συνομιλητές μας ότι η Τουρκία δεν έχει βλέψεις επί των εδαφών κανενός». Στο Πακιστάν ο Πραξικοπηματίας στρατηγός Π. Μουσάραφ στο διάγγελμά που απευθύνει προς τον Πακιστανικό λαό, αναφέρει ότι: «Οι ένοπλες δυνάμεις παρενέβησαν προκειμένου να θέσουν τέρμα στην αβεβαιότητα και την αταξία που επικρατούσαν στην χώρα (το πραξικόπημα καταδικάζουν πολλές χώρες). Ο Λευκός Οίκος σε ανακοίνωση του αναφέρει ότι: «Επιθυμεί την αποκατάσταση πολιτικής διακυβέρνησης, συμβατή με τις δημοκρατικές αρχές και το Σύνταγμα». Ο πρώην Γενικός Γραμματέας του ΝΑΤΟ Χ. Σολάνα δηλώνει ότι: «Όταν μαθαίνεις για στρατιωτικό πραξικόπημα και ξέρεις ότι η χώρα έχει πυρηνικά, θα πρέπει να ανησυχείς».  Η πρώην πρωθυπουργός Μπεναζίρ Μπούτο δηλώνει ότι: «Η 12η Οκτωβρίου δεν θα μείνει γνωστή ως η μέρα που ¨πέθανε η δημοκρατία¨,  αλλά ως  η ημέρα που η δημοκρατία αρχίζει να ¨ξαναγεννιέται¨».
ΠΕΜΠΤΗ 14 ΟΚΤΩΒΡΙΟΥ  1999Ο Υπ. Άμυνας Α. Τσοχατζόπουλος έχει στο Τελ Αβίβ συνάντηση με τον Ισραηλινό πρωθυπουργό και Υπουργό  Άμυνας  Ε. Μπάρακ. Οι δύο άνδρες υπογράφουν νέα συμφωνία  στρατιωτικής συνεργασίας Ελλάδος- Ισραήλ.  Σε  δηλώσεις  που  κάνει  ο  Έλληνας  υπουργός αναφέρει και τα εξής: «Αποφασίσαμε να ανανεώσουμε τη συμφωνία και να τη διευρύνουμε με όλα εκείνα τα στοιχεία που συγκεκριμένα πλέον επιβάλλουν οι ανάγκες  ενδυνάμωσης της αμυντικής μας συνεργασίας»(η προηγούμενη συνεργασία είχε υπογραφεί το 1994). Έντονή είναι η αντιπαράθεση μεταξύ κυβέρνησης και αντιπολίτευσης, εντός και εκτός βουλής, για το θέμα του «Ολυμπιακού Βιντεολόττο» (τα έσοδα θα διατεθούν για την οργάνωση των Ολυμπιακών Αγώνων του 2004). Η κυβέρνηση υποστηρίζει ότι: «Το ¨Βιντεολόττο¨ είναι δέσμευση προς την ΔΟΕ από το φάκελο διεκδίκησης των Ολυμπιακών Αγώνων. Η ΝΔ ζητά τη ματαίωση του ¨Βιντεολόττο¨. Ο Στ. Μάνος ισχυρίζεται ότι ο διαγωνισμός για το ¨Βιντεολόττο¨ είναι  διάτρητος).Ο εκπρόσωπος Τύπου της ΝΔ Α. Σπηλιωτόπουλος, με αφορμή το θέμα του «Ολυμπιακού Βιντεολόττο» δηλώνει ότι: «Οι κυβερνήσεις  του ΠΑΣΟΚ ευθύνονται για τη διαφθορά που μαστίζει σήμερα το δημόσιο βίο της χώρας και είναι αυτές που εισήγαγαν και θεσμοθέτησαν διαδικασίες αδιαφάνειας». Συνεχίζοντας  λέει  ότι: «Η ΝΔ θα αγωνιστεί κατά τρόπον ανένδοτο κατά της διαφθοράς, έχει την πολιτική βούληση και έχει επεξεργαστεί τους κατάλληλους μηχανισμούς για να παρέμβει άμεσα και αποτελεσματικά».Ο επίτιμος πρόεδρος της ΝΔ Κ. Μητσοτάκης, μιλώντας στη βουλή και αναφερόμενος στο «Ολυμπιακό Βιντεολόττο», λέει: «Τι θέλει η κυβέρνηση να κάνει; Τόσο πολύ υποδουλωμένη είναι στα διαπλεκόμενα, ώστε θέλει καλά και σώνει να φτιάξει αυτό το λαχείο, το οποίο δεν είναι ολυμπιακό λαχείο, αλλά  αποτελεί  ολυμπιακή ντροπή. Η Ελλάς σήμερα είναι η Ελλάς των διαπλεκομένων».
ΠΕΜΠΤΗ 14 ΟΚΤΩΒΡΙΟΥ  1999Η Ιεραρχία της Εκκλησίας της Ελλάδος εκλέγει ως μητροπολίτη Θεσσαλιώτιδος και Φαναριοφερσάλων τον Θεόκλητο Κουμαριανό(46 ετών).Πτώση κατά 3,88% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 5.916,68 μονάδες.ΠΕΜΠΤΗ  14 ΟΚΤΩΒΡΙΟΥ 1999 διεθνήΣτο Πακιστάν οι πραξικοπηματίες κλείνουν το κτήριο της βουλής και δηλώνουν ότι δεν προτίθενται να επιβάλλουν στρατιωτικό νόμο. ο Αμερικανός πρόεδρος Μπ. Κλίντον, «Χαρακτηρίζει τα γεγονότα στο Πακιστάν ως συμφορά για  την πακιστανική δημοκρατία».
ΠΑΡΑΣΚΕΥΗ  15 ΟΚΤΩΒΡΙΟΥ 1999   Ο γραμματέας της Κ.Ε. του ΠΑΣΟΚ Κ. Σκανδαλίδης σε δηλώσεις που κάνει στην Καρδίτσα αναφέρει και τα εξής: «Εμείς θέλουμε εκλογές στο τέλος της τετραετίας, θέλουμε εκλογές μετά την οριστική ένταξη στην ΟΝΕ. Πρέπει η χώρα από το Μάρτιο ως  τον Ιούνιο, που θα υπάρξει η τελική κρίση, να είναι ήσυχη και με πολιτική σταθερότητα διότι θα μετριέται κάθε στιγμή η οικονομία μας. Και ασφαλώς, ολοκληρώνοντας το έργο μας θα ζητήσουμε την ψήφο του λαού. Αν η αντιπολίτευση έχει πάρει απόφαση, γιατί από ότι καταλαβαίνω μάλλον μετέωρα βήματα κάνει μέχρι τώρα, αν έχει πάρει την οριστική απόφαση να οδηγήσει τη χώρα σε εκλογές το Μάρτιο, ας αναλάβει το τίμημα και το κόστος αυτών των εκλογών. Σε αυτή την περίπτωση, και στις 26 Μαρτίου το ΠΑΣΟΚ θα κερδίσει τις εκλογές».Ο πρόεδρος της ΝΔ Κ. Καραμανλής έχει  συνάντηση  με  τον  πρόεδρο  της  βουλής  Απ. Κακλαμάνη. Σε δηλώσεις που κάνει ο Κ. Καραμανλής, μετά το τέλος της συνάντησης, λέει: «Επισκέφθηκα τον πρόεδρο της βουλής για να τον ενημερώσω για το μέγα σκάνδαλο της υπόθεσης των ¨κουλοχέρηδων¨. Το θεώρησα υποχρέωσή μου να τον ενημερώσω και λόγω της θεσμικής μου ιδιότητος και διότι έχει πολλές φορές αντιταχθεί στα φαινόμενα αδιαφάνειας. Θέλω για μια ακόμη φορά να πω ότι αυτή η υπόθεση είναι ντροπή και αίσχος. Να γεμίσει δηλαδή η Ελλάδα, κάθε γειτονιά και κάθε χωριό με ¨κουλοχέρηδες¨ και μάλιστα με μια διάτρητη σύμβαση. Και θέλω ακόμα να πω ότι παράταση σιωπής της κυβέρνησης σε αυτό το θέμα ισοδυναμεί με ενοχή, εάν δεν το πάρουν πίσω, τότε θα έχει αποδειχθεί ότι είναι κυβέρνηση του τζόγου. Και θέλω να πω προς όλους τους Έλληνες και τις Ελληνίδες ότι εμείς αυτό δεν θα το αφήσουμε να περάσει»(ο λόγος για το «Ολυμπιακό Βιντεολόττο»).Πτώση κατά 2,17% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 5.788,49 μονάδες.
ΠΑΡΑΣΚΕΥΗ  15 ΟΚΤΩΒΡΙΟΥ  1999 ΔιεθνήΤο Νόμπελ Ειρήνης απονέμεται στο μη Κυβερνητική Οργάνωση «Γιατροί χωρίς Σύνορα». Ο αξιωματούχος των «Γιατρών  χωρίς  σύνορα» Φιλίπ Μπιμπερσόν, δηλώνει: «Λιγότερη τιμή και περισσότερο βάρος ευθύνης είναι το Νόμπελ Ειρήνης».Πραγματοποιείται στο Τάμπελε της Φιλανδίας έκτακτη σύνοδος των ηγετών των χωρών-μελών της Ε.Ε. Συζητούνται θέματα που αφορούν  τη  λαθρομετανάστευση και θέματα που αφορούν την παροχή ασύλου. Οι Ευρωπαίοι ηγέτες αποφάσισαν επίσης την σύνταξη μιας  Χάρτας με τα θεμελιώδη Δικαιώματα του Ευρωπαίου Πολίτη (οι σύνεδροι  κατά τη διάρκεια του δείπνου που παρατίθεται συζητούν και  το θέμα της «ενταξιμότητας»  της Τουρκίας στην Ε.Ε.).Στο Πακιστάν ο πραξικοπηματία Μουσάραφ αναστέλλει την ισχύς του Συντάγματος, διαλύει το κοινοβούλιο και κηρύσσει τη χώρα σε κατάσταση εκτάκτου ανάγκης. Ο ίδιος αυτοδιορίζεται ανώτατος ηγέτης της χώρας.Ο εκπρόσωπος του Λευκού Οίκου Μ. Χάμερ, με αφορμή τις εξελίξεις στο Πακιστάν δηλώνει: «Ζητούμε την άμεση αποκατάσταση της πολιτικής εξουσίας και θα ζητήσουμε διευκρινήσεις για τις επιπτώσεις της σημερινής ανακοίνωσης». Με αφορμή τις ίδιες εξελίξεις ο εκπρόσωπος του Ινδικού Υπ. Εξωτερικών δηλώνει: «Ανησυχούμε  για  την  κατεύθυνση  προς  την οποία κινείται η κατάσταση. Συνεχίζουμε να παρακολουθούμε στενά στις εξελίξεις».Συνεχίζονται οι ρωσικές επιχειρήσεις στη Τσετσενία. Σε δηλώσεις που κάνει ο επικεφαλής των ρωσικών δυνάμεων στρατηγός Β. Καζάντεφ, λέει ότι: «Ολοκληρώθηκε η πρώτη φάση των επιχειρήσεων στην Τσετσενία.
ΣΑΒΒΑΤΟ  16 ΟΚΤΩΒΡΙΟΥ  1999Σε δηλώσεις που κάνει (Τάμπελε-Φιλανδία) ο πρωθυπουργός Κ. Σημίτης, αναφερόμενος στα πεπραγμένα της έκτακτης συνόδου των ηγετών των χωρών-μελών της Ε.Ε. λέει: «Θεωρούμε ότι η ευρωπαϊκή προοπτική της Τουρκίας ωφελεί την Τουρκία, την Ένωση και συμβάλει στην ειρήνη και στη συνεργασία στην περιοχή, αλλά θα πρέπει να είμαστε ξεκάθαροι ότι η υποψηφιότητα της Τουρκίας είναι μια υποψηφιότητα που έχει συγκεκριμένο περιεχόμενο, είναι γνήσια, συνεπάγεται ευθύνες, συνεπάγεται υποχρεώσεις και όχι μόνο δικαιώματα. Ότι δικαιώματα, ευθύνες, υποχρεώσεις προκύπτουν από τις συνθήκες του Άμστερνταμ και τις αποφάσεις οι οποίες  πάρθηκαν από τα Ευρωπαϊκά Συμβούλια σε συνέχεια της συνθήκης του Άμστερνταμ, αλλά και σχετίζονται γενικά με τα θέματα της  διεύρυνσης  και  από  τις  αποφάσεις  αυτές  και τις συνθήκες αυτές προκύπτουν ορισμένες αρχές  που θα  πρέπει να τηρηθούν. Ο σεβασμός του Διεθνούς Δικαίου και των Διεθνών Συνθηκών, η ειρηνική διευθέτηση των διαφορών, ο σεβασμός της εδαφικής ακεραιότητας των γειτονικών χωρών, το δικαίωμα κάθε άλλης  ευρωπαϊκής  χώρας  να αποτελεί και αυτή μέλος της Ε.Ε.» . Σε άλλο σημείο των δηλώσεών του ο πρωθυπουργός, αναφερόμενος στο θέμα της ένταξης της Κύπρου στην Ε.Ε., λέει: «Ετόνισα ότι είναι ανάγκη να συνεχισθούν , χωρίς δυσκολίες, απρόσκοπτα οι διαπραγματεύσεις που έχουν ξεκινήσει και να πραγματοποιηθεί η είσοδος, ένταξη της Κύπρου στην Ε.Ε. όταν ολοκληρωθούν οι σχετικές διαδικασίες, άσχετα από τα αν έχει λυθεί το πολιτικό πρόβλημα ή όχι».Υπό την προεδρία του προέδρου του Συνασπισμού Ν. Κωνσταντόπουλου συνέρχεται η Κεντρική Πολιτική Επιτροπή του κόμματος προκειμένου να οριστικοποιήσει το περιεχόμενο(θέσεις του κόμματος) της εισήγησης της Κ.Π.Ε.  που θα παρουσιασθεί στο συνέδριο του Συνασπισμού(έχουν υποβληθεί τρία σχέδια).Σε δηλώσεις που κάνει  στη Χαλκιδική ο πρόεδρος του ΔΗΚΚΙ Δ. Τσοβόλας, αναφερόμενος στην κυβέρνηση του ¨Νέου ΠΑΣΟΚ¨ την αποκαλεί: «Κυβέρνηση τρομαγμένων λογιστών που τα δίνουν όλα στις ΗΠΑ και την ευρωπαϊκή τρόικα». Σε δηλώσεις από τη Λάρισα ο γραμματέας της Κ.Ε. του ΠΑΣΟΚ Κ. Σκανδαλίδης  λέει:  «Δεν υπάρχει καμία απολύτως εκχώρηση κυριαρχικών δικαιωμάτων εκ μέρους της Ελλάδος»(απαντά  σε  ερώτηση σχετική με τη δήλωση που φέρεται να έκανε στις  15/10 ο ΥΠ. Εξωτερικών Γ. Παπανδρέου).Σε δηλώσεις που κάνει στο Ηράκλειο το ηγετικό στέλεχος του ΠΑΣΟΚ Θ. Πάγκαλος αναφερόμενος στα ελληνοτουρκικά, λέει:  «Ο Ετσεβίτ είναι εθνικοσοσιαλιστής, ο συνεταίρος  του είναι  οι  «Γκρίζοι  Λύκοι» και για να υπάρξουν αποτελέσματα θα πρέπει να υπάρξει δημοκρατία, που δυστυχώς δεν υπάρχει. Συμφωνώ ότι ο απλός Τούρκος είναι αδελφός  μας, όμως δεν μπορώ να πω το ίδιο και για τους στρατηγούς».
ΣΑΒΒΑΤΟ  16 ΟΚΤΩΒΡΙΟΥ  1999 ΔΙΕΘΝΗΣε δηλώσεις  που κάνει ο  Φιλανδός  πρωθυπουργός  Π. Λιπόνεν,  μετά το τέλος της συνόδου των ηγετών των χωρών-μελών της Ε.Ε. στο Τάμπελε της  Φιλανδίας, αναφερόμενος στο θέμα του χαρακτηρισμού της Τουρκία ως υποψήφια για  ένταξη  στην Ε.Ε. χώρας. Λέει ότι: «Θα θέλαμε να πάρουμε στην Σύνοδο Κορυφής του Ελσίνκι μια θετική απόφαση για την υποψηφιότητα της Τουρκίας.  Όμως  για να συμβεί αυτό θα πρέπει η Τουρκία να προχωρήσει σε συγκεκριμένα βήματα και πράξεις»(με την άποψη αυτή συντάσσονται οι περισσότεροι από τους ηγέτες των χωρών-μελών της Ε.Ε. – η Φιλανδία αυτή την περίοδο ασκεί  την προεδρία της Ε.Ε.).
ΚΥΡΙΑΚΗ  17 ΟΚΤΩΒΡΙΟΥ  1999 Με αφορμή την αξίωση της ΝΔ για παραίτηση του Υπ. Εξωτερικών Γ. Παπανδρέου (εξαιτίας των όσων φέρεται να δήλωσε σχετικά με την «εκχώρηση κυριαρχικών δικαιωμάτων» -μεταφορά αρμοδιοτήτων στην Ε.Ε.) ο Υπ. Άμυνας Α. Τσοχατζόπουλος δηλώνει: «Η κυβέρνηση έχει  δείξει το αδιαπραγμάτευτο των δικαιωμάτων της Ελλάδας αποτελεί σταθερή πολιτική εδώ και χρόνια και για κανέναν δεν μπορεί να δημιουργείται  η εντύπωση ότι υπάρχει θέμα πάνω σε αυτήν την αρχή».Σε δηλώσεις που κάνει στη Θεσσαλονίκη το ηγετικό στέλεχος της ΝΔ Μ. Λιάπης(είναι υπεύθυνος πολιτικού σχεδιασμού της ΝΔ) λέει μεταξύ άλλων: «Η ΝΔ δεν θα αφήσει την Ελλάδα και την κοινωνία να σαπίζουν, όπως κάνει σήμερα η κυβέρνηση Σημίτη». Ο Κ. Καραμανλής είναι άξιος ηγέτης και η ηγεσία της παράταξής είναι ομονοούσα, χωρίς να υπάρχουν στην Κοινοβουλευτική Ομάδα οι έριδες και οι φιλονικίες του παρελθόντος».Ο Υπ. Ανάπτυξης Ε. Βενιζέλος, μιλώντας στη Θεσσαλονίκη και αναφερόμενος στον πρόεδρο της ΝΔ Κ. Καραμανλή, λέει: «Αν θέλει ο Κ. Καραμανλής να έχει συμβολή στην κοινωνική πρόοδο, θα πρέπει να απογαλακτιστεί από την πολιτική των προκατόχων του, η οποία οδήγησε τη ΝΔ στην ήττα των προηγούμενων  εκλογών».Η Πολιτική Γραμματεία και η Κοινοβουλευτική Ομάδα του Συνασπισμού σε έκτακτη κοινή συνεδρίαση αποφασίζουν να προτείνουν στην Κεντρική Πολιτική Επιτροπή του κόμματος την αναβολή του Συνεδρίου του Συνασπισμού. Η Κ.Π.Ε. αποφασίζει την αναβολή του Συνεδρίου(θα συγκληθεί διαρκές συνέδριο προκειμένου να εγκρίνει  την  εκλογική  διακήρυξη του Συνασπισμού).Η εφημερίδα «Ελευθεροτυπία» δημοσιεύει την επιστολή που έστειλε ο  αρχιεπίσκοπος  Αθηνών  Χριστόδουλος στον  Οικουμενικό  Πατριάρχη Βαρθολομαίο (αναφέρεται στο θέμα των μητροπόλεων των λεγόμενων ¨Νέων Χωρών¨).
ΚΥΡΙΑΚΗ  17 ΟΚΤΩΒΡΙΟΥ  1999 ΔιεθνήΟ νέος ηγέτης του Πακιστάν Π. Μουσάραφ ε διάγγελμα του αναφέρει ότι η  πακιστανικές στρατιωτικές δυνάμεις θα αποσυρθούν από τα σύνορα με την Ινδία. Λέει ακόμα: «Ο στρατός δεν θα παραμείνει στην εξουσία περισσότερο από όσο χρειάζεται. Δεν θα επιτρέψω στο λαό να γυρίσει πίσω σε μια εποχή ανεπαρκούς δημοκρατίας, αλλά θα τον οδηγήσω σε μια γνήσια δημοκρατία. Υπόσχομαι ότι θα το κάνω με τη βοήθεια του Θεού. Δεν πρόκειται για δικτατορία, αυτό  που  έγινε είναι  ένας  άλλος  δρόμος  για  τη δημοκρατία».{Γράφεται ότι ο Αμερικανός πρόεδρος Μπ. Κλίντον και ο Νορβηγός πρωθυπουργός Κ.Μ. Μπόντέβικ κατά τη διάρκεια της συνάντησης  που είχαν στο Λευκό Οίκο αποφάσισαν νε συνεργαστούν με στόχο την ενίσχυση της ΕΥΡΩΠΑΪΚΗΣ ΑΣΦΑΛΕΙΑΣ . Εξέφρασε επίσης την επιθυμία τους για τροποποίηση της συνθήκης για τα συμβατικά όπλα (προκειμένου να περιορισθεί η διάδοση ελαφρών όπλων σε περιοχές συγκρούσεων)}.Συνέρχεται στο Παρίσι το προεδρείο της «Σοσιαλιστική Διεθνούς» (κύριος σκοπός της συνόδου είναι η προετοιμασία του 21ου συνεδρίου της  Σοσιαλιστικής Διεθνούς που θα πραγματοποιηθεί στο Παρίσι από τις 8-10 Νοεμβρίου). Κατά την  διάρκεια της  συνεδρίασης εκλέγεται  ο  Πορτογάλος  Α.  Γκουτιέρες  ως  πρόεδρος  της  «Σοσιαλιστικής Διεθνούς».
ΔΕΥΤΕΡΑ  18 ΟΚΤΩΒΡΙΟΥ  1999Ο Τούρκος μεγαλοεπιχειρηματίας  Ρ. Κοτς, σε δηλώσεις του στην εφημερίδα «Μιλιέτ»,  αναφερόμενος στον Έλληνα Υπ. Εξωτερικών  Γ. Παπανδρέου: «Εμπιστεύομαι τον  κ. Γ. Παπανδρέου.  Συνεχίζοντας λέει ότι «Ο  Έλληνας  Υπουργός  πιστεύει  στη  βελτίωση  των σχέσεων μεταξύ των  δύο  χωρών».Ο πρωθυπουργός Κ. Σημίτης επισκέπτεται τον Πρόεδρο της Δημοκρατίας Κ. Στεφανόπουλο και τον ενημερώνει για τα εσωτερικά και διεθνή θέματα της χώρας. Σε δηλώσεις που κάνει ο  Κ. Σημίτη αναφέρει και τα εξής: «Οι σχέσεις μας με τις υπόλοιπες χώρες της Ε.Ε. πορεύονται πολύ καλά και  πιστεύω  ότι θα  πρέπει να προετοιμάσουμε καλά το Τακτικό Ευρωπαϊκό Συμβούλιο του Ελσίνκι, την επόμενη Σύνοδο Κορυφής, για να μπορέσουμε να βρούμε μια ικανοποιητική λύση σε όλα τα θέματα που θέτει η διεύρυνση της Ε.Ε.(περιλαμβάνεται  και  το  θέμα της «ενταξιμότητας» της  Τουρκίας.Σε συνέντευξη  που δίνει στον  τηλεοπτικό σταθμό   «Κρήτη TV»  ο πρώην Υπ. Εξ  Θ. Πάγκαλος, αναφερόμενος στο κλίμα που δημιουργήθηκε μεταξύ της Ελλάδος και της Τουρκίας εξαιτίας των σεισμών, λέει ότι: «Δεν έχει καμία σχέση τι φρονεί ο  τούρκικος  λαός δεν  υπάρχει  λαός  στην  Τουρκία  και  όποιος  το  νομίζει  είναι  αφελέστατος. Την εξωτερική πολιτική την  ασκεί  μια ομάδα 100 στρατηγών και  ναυάρχων». Σε άλλο σημείο χαρακτηρίζει τον Κωνσταντίνο Μητσοτάκη ¨μεγάλο πολιτικό¨, διέπραξε δύο λάθη: Την αποστασία του 1965, μεταπήδησε από το χώρο του Κέντρου στη Δεξιά).Ο Κυβερνητικός εκπρόσωπος Δ. Ρέππας σε δηλώσεις του, αναφερόμενος στην επίθεση που εξαπέλυσε η ΝΔ εναντίον  της κυβέρνησης για το θέμα του «Ολυμπιακού Βιντεολόττο», λέει ότι: «Η ΝΔ ανευθυνολογεί και σκανδαλολογεί. Λέει ακόμη ότι: «Η ΝΔ διέπραξε ¨γκάφα ολκής¨ και την κάλεσε να καταφύγει στη δικαιοσύνη αν διαθέτει στοιχεία για παρανομίες».Ο Υπ. Εξωτερικών Γ. Παπανδρέου έχει στο Λονδίνο συνάντηση-συνομιλία με τον Βρετανό ομόλογο του Ρ. Κουκ (στόχος του ΓΑΠ είναι να τονίσει στους εταίρους μας στην Ε.Ε. ότι η τυχόν συναίνεση της Ελλάδος στην αναγνώριση της Τουρκίας ως υποψήφιας  θα συνοδεύεται από δεσμεύσεις για την ενταξιακή πορεία της Κύπρου. Ο Βρετανός Υπουργός τάσσεται με την άποψη ότι η λύση του πολιτικού προβλήματος της Κύπρου δεν αποτελεί προϋπόθεση για την ένταξη της στην Ε.Ε).   Πτώση κατά 6,21% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 5.429,25 μονάδες.
ΔΕΥΤΕΡΑ  18 ΟΚΤΩΒΡΙΟΥ  1999 ΔιεθνήΑρχίζει η μονομερή αποχώρησης πακιστανικών δυνάμεων από την περιοχή των συνόρων με την Ινδία. Ο αρχηγός του Ινδικού στρατού Β. Πρ. Μαλίκ αναφερόμενος στο γεγονός δηλώνει ότι: «Η μονομερής στρατιωτική αποκλιμάκωση δεν σημαίνει τίποτα το ιδιαίτερο».ο Αμερικανός πρέσβης στο Πακιστάν Γ. Μίλαμ δηλώνει: «Είμαι πεπεισμένος ότι ο στρατηγός Μουσάραφ είναι μετριοπαθής άνδρας  που ενεργεί με βάση πατριωτικά κίνητρα και προκλήθηκε να κάνει αυτό που κάνει». Σε δηλώσεις που κάνει ο εκπρόσωπος του αμερικανικού Υπ. Εξ Τζ. Ρούμπιν, αναφερόμενος στον Π. Μουσάραφ λέει: «Είμαστε απογοητευμένοι γιατί δεν έδωσε ένα χρονοδιάγραμμα για μια ταχεία αποκατάσταση μιας συνταγματικής, πολιτικής και  δημοκρατικής  κυβέρνησης,  τον  καλούμε  να το  κάνει  τώρα».Η ρωσική αεροπορία και το ρωσικό πυροβολικό συνεχίζουν να βομβαρδίζουν στόχους στα περίχωρα του Γκρόζνι(πρωτεύουσα της Τσετσενίας).Ο Χ. Σολάνα (πρώην  γ.γ. του ΝΑΤΟ)αναλαμβάνει τα καθήκοντα του επικεφαλής της Κοινής Εξωτερικής Πολιτικής και Πολιτικής Άμυνας  της Ε.Ε.
ΤΡΙΤΗ  19 ΟΚΤΩΒΡΙΟΥ  1999                                   Με αφορμή τις έντονες επικρίσεις που διατυπώνει κατά καιρούς ο πρώην υπουργός Εξωτερικών Θ. Πάγκαλος(ΠΑΣΟΚ)  εναντίον του διαδόχου του Υπ. Εξωτερικών Γιώργου Παπανδρέου, ο Κυβερνητικός Εκπρόσωπος τύπου Δ. Ρέππας δηλώνει, μεταξύ άλλων:  «Ο Γιώργος Παπανδρέου  ασκεί πολιτική με βάσει τις αποφάσεις των κυβερνητικών οργάνων και την ασκεί με ιδιαίτερη επιτυχία». Συνεχίζοντας λέει ότι:  «Οι αιτιάσεις του Θ. Πάγκαλου δεν  είναι  δικαιολογημένες» («ασφαλώς  δεν  βοηθούν  την  κυβέρνηση τέτοιες  θέσεις»).Ο πρόεδρος του ΔΗΚΚΙ Δ. Τσοβόλας, αναφερόμενος στις επικρίσεις που διατύπωσε εναντίον του το ηγετικό στέλεχος του ΠΑΣΟΚ Θ. Πάγκαλος δηλώνει: «Δεν θα κατεβάσω την ποιότητα της συζήτησης σε παγκαλικό επίπεδο. Τον παραδίδω στη χλεύη αλλά και στην περιφρόνηση του λαού και περισσότερο των ΠΑΣΟΚτζήδων που έχουν μνήμη και κρίση»(ο Θ. Πάγκαλος δήλωσε ότι ο Δ. Τσοβόλας είναι ανίκανος ως πρόεδρος κόμματος και ήταν ανίκανός ως υπουργός κυβερνήσεων του ΠΑΣΟΚ).Ο Υπ. Δικαιοσύνης Ευάγγελος Γιαννόπουλος, αναφερόμενος στο θέμα του «Ολυμπιακού Βιντεολόττο», δηλώνει: «Το ¨Ολυμπιακό Βιντεολόττο λειτουργεί σε 72 χώρες στον κόσμο και έχει θεσπιστεί για τους Ολυμπιακούς Αγώνες. Όσοι μιλούν για κουλοχέρηδες είναι μασκαράδες». Λέει ακόμη: «όποιος είναι άντρας να μου κάνει μια αναφορά με συγκεκριμένα στοιχεία και  εγώ  ως  Υπουργός  Δικαιοδύνης  θα  ασκήσω ποινική  δίωξη αμέσως».Ο Κυβερνητικός  Εκπρόσωπος  Δ. Ρέππα, με αφορμή την επίθεση που εξαπέλυσε η ΝΔ εναντίον της κυβέρνησης για το θέμα του «Ολυμπιακού Βιντεολόττο», λέει ότι: «Ο ανένδοτός που κήρυξε από το γραφείο του ο κ. Καραμανλής είναι ανέκδοτος πλέον». Συνεχίζοντας λέει ότι: «Η σκανδαλολογία και η ακραία πόλωση, την οποία προωθούν, υπονομεύουν την πορεία της χώρας. Η ΝΔ είναι ένα τμήμα μια εποχής που έχει φύγει. Η ηγεσία της την έχει μετατρέψει σε ένα κόμμα φθαρμένο και προς απόσυρση από την πολιτική ζωή της χώρας». Ο εκπρόσωπος Τύπου της ΝΔ Α. Σπηλιωτόπουλος απαντώντας στις αιτιάσεις του Κυβερνητικού Εκπροσώπου δηλώνει ότι: «Θα επιβιώσουν πολιτικά οι αρχές και οι αξίες που εκφράζει η ΝΔ και όχι το φθαρμένο καθεστώς της κυβέρνησης του τζόγου».Υπό την προεδρία του Κ. Καραμανλή συνέρχεται η Κοινοβουλευτική Ομάδα της ΝΔ. Ο Κ. Καραμανλής μιλώντας στους συνέδρους επικρίνει έντονα την κυβέρνηση για το θέμα του «Ολυμπιακού Βιντεολόττο».  Λέει ότι: «51 χιλιάδες κουλοχέρηδες θα διασπαρθούν σε όλη την επικράτεια». Συνεχίζοντας λέει: «Μιλάμε για 3,5 τρισεκατομμύρια δραχμές καθαρό κέρδος στα επόμενα 14 χρόνια. Για 3,5 τρις., κυρίες και κύριοι συνάδελφοι, και λέω το νούμερο αυτό γιατί είναι βέβαιο ότι καμία και κανένας από όλους μας δεν μπορεί εύκολα να συλλάβει το μέγεθος».Ο Υφυπουργός παρά τω πρωθυπουργό Γ. Πασχαλίδης ανακοινώνει ότι αποφασίστηκε η χορήγηση και στους κληρικούς  του  πριμ  παραγωγικότητας.
ΤΡΙΤΗ  19 ΟΚΤΩΒΡΙΟΥ  1999 διεθνή Θόρυβο προκαλεί στην Τουρκία η νυχτερινή επίσκεψη (18/10) αστυνομικών αλλά και του ιδίου του εισαγγελέα του Δικαστηρίου Κρατικής Ασφάλειας Ν. Μ. Γιουσκέλ στο σπίτι  της βουλευτού του ισλαμικού ¨Κόμματος της Αρετής¨ Μέρβε Καβακσί προκειμένου να της πάρουν κατάθεση (η Καβακσί είχε εμφανισθεί στη βουλή με μαντίλα στο κεφάλι παρά την απαγόρευση – η τουρκική εθνοσυνέλευση της αφαίρεσε τη βουλευτική ιδιότητα – Η Καβακσί προσέφυγε στα δικαστήρια – το θέμα της εκκρεμεί). Με αφορμή το ανωτέρω γεγονός ο Τούρκος πρωθυπουργός Μπ. Ετσεβίτ δηλώνει: «Είναι απαράδεκτο να γίνεται προσπάθεια σύλληψης μιας κυρίας αργά το βράδυ και να πρωτοστατεί στην προσπάθεια αυτή ο εισαγγελέας». Σε δηλώσεις που κάνει για το ίδιο θέμα ο πρόεδρος της Τουρκίας Σ. Ντεμιρέλ  λέει: «η Τουρκία είναι κράτος δικαίου» και οι δικαστές πρέπει να είναι  πιο προσεκτικοί.
ΤΕΤΑΡΤΗ  20 ΟΚΤΩΒΡΙΟΥ 1999Ο πρωθυπουργός Κ. Σημίτης αποφασίζει να μην προχωρήσει η εφαρμογή του «Ολυμπιακού Βιντεολόττο». Σε δήλωσή του αναφέρει και τα εξής: «Δεν πρόκειται να αφήσουμε τη Νέα Δημοκρατία να δηλητηριάζει τη δημόσια ζωή, να συσκοτίζει τα πραγματικά προβλήματα και να υποβαθμίζει τα επιτεύγματα του τόπου εμφανίζοντας την Ελλάδα ως χώρα του τζόγου και των κουλοχέρηδων. Η χώρα δεν θα κινείται στο ρυθμό που θέλει η Νέα Δημοκρατία για τους δικούς της μικροκομματικούς λόγους, αλλά στο ρυθμό των εθνικών συμφερόντων στην πορεία προς τον 21ο αιώνα. Για το λόγο αυτό η κυβέρνηση αποφάσισε να στερήσει από τη Νέα Δημοκρατία κάθε πρόσχημα για την παραπλάνηση του ελληνικού λαού. Το ¨Ολυμπιακό Βιντεολόττο¨ δεν θα προχωρήσει. Άλλωστε ως τμήμα της Ολυμπιακής προετοιμασίας έχει νόημα μόνο όταν υπάρχει κλίμα σοβαρότητας, υπευθυνότητας και συναίνεσης. Και όχι κλίμα μικροπολιτικής δημαγωγίας. Η κυβέρνηση θα διασφαλίσει όλους τους πόρους που είναι αναγκαίοι για την Ολυμπιακή προετοιμασία και τα έργα πολιτιστικής και αθλητικής υποδομής σύμφωνα με τις δεσμεύσεις που έχει αναλάβει η χώρα διεθνώς». Με αφορμή την ανωτέρω δήλωση του πρωθυπουργού Κ. Σημίτη, ο πρόεδρος της ΝΔ Κ. Καραμανλής δηλώνει στη βουλή: «Σήμερα πετύχαμε μια μεγάλη νίκη. Είναι η πρώτη μεγάλη νίκη στον αγώνα κατά της αδιαφάνειας και της διαφθοράς». Λέει ακόμη: «Έπρεπε να βάλουμε εμείς τόσο πολύ τις φωνές για να  το πάρει  πίσω».  Ο εκπρόσωπος Τύπου της ΝΔ Α. Σπηλιωτόπουλος, με αφορμή την απόφαση του πρωθυπουργού να μην προχωρήσει η υπόθεση του «Ολυμπιακού Βιντεολόττο», δηλώνει μεταξύ άλλων ότι: «Όταν συγκρούονται οι δυνάμεις της διαφθοράς και οι δυνάμεις των ολίγων με τους πολίτες αυτής της χώρας, οι νικητές είναι οι πολίτες και κυρίως οι νέοι»(λέει ότι: «Αυτό ήταν μόνο η αρχή»).Ο Υπ. Εξωτερικών  Γ. Παπανδρέου  έχει στη Ρώμη συνάντηση-συνομιλία με τον Ιταλό ομόλογο  του Λ. Ντίνι.  Οι δύο υπουργοί συζητούν μεταξύ των άλλων και το θέμα της αναγνώρισης της Τουρκίας ως υποψήφιας για ένταξη στην Ε.Ε.  Σε ανακοίνωση του Ιταλικού υπουργείου Εξωτερικών αναφέρεται ότι η Ιταλική κυβέρνηση θεωρεί αναγκαία την κατάληξη σε μια φόρμουλα «που θα προσδέσει την Τουρκία με την Ε.Ε.». Στην ανακοίνωση αναφέρεται ότι η ιταλική κυβέρνηση θεωρεί αναγκαία και «την προσαρμογή και εναρμόνιση των κανόνων συμπεριφοράς της Τουρκίας με εκείνους της Ε.Ε.». Ο Υπ. Εξωτερικών  Γ. Παπανδρέου έχει στη Ρώμη συνάντηση με τον Ιταλό ομόλογό του Λ. Ντίνι. Οι δύο υπουργοί συζήτησαν μεταξύ άλλων και το θέμα της αναγνώρισης της Τουρκίας ως υποψήφιας για ένταξη στην Ε.Ε. Σε ανακοίνωση του ιταλικού Υπ. Εξωτερικών αναφέρει ότι η ιταλική κυβέρνηση «θεωρεί αναγκαία την κατάληξη σε μια φόρμουλα που θα προσδέσει την Τουρκία με την Ε.Ε.». Στην ίδια ανακοίνωση αναφέρει ότι η ιταλική κυβέρνηση θεωρεί αναγκαία και «την προσαρμογή και εναρμόνιση των κανόνων συμπεριφοράς της Τουρκίας με  εκείνους  της Ε.Ε.».Ο πρόεδρος  του Συνασπισμού Ν. Κωνσταντόπουλος αναφερόμενος στα ελληνοτουρκικά: «Χρέος του πολιτικού κόσμου και στις δύο χώρες είναι  να  εναρμονιστούν  οι κυβερνήσεις με τα αισθήματα των λαών τους και να εργαστούν με στόχο να καλυτερεύσει η κοινή πραγματικότητα  της γειτονίας, ώστε να ανοίξει ο δρόμος της συνεννόησης και της φιλίας, πάντα με τη ρήτρα της αμοιβαίας ασφάλειας και του αμοιβαίου σεβασμού των διεθνών κανόνων για την ειρηνική συνύπαρξη  των  λαών». Το Διεθνές Συμβούλιο των «Γιατρών Χωρίς Σύνορα» διαγράφει από τις τάξεις του το ελληνικό τμήμα Οργάνωσης «για τις θέσεις που πήρε κατά τη διάρκεια της σύγκρουσης στο Κοσσυφοπέδιο» (Οι  Έλληνες ήθελαν να βοηθήσουν και τους Σέρβους, ενώ το Κεντρικό Συμβούλιο ήθελε να βοηθηθούν αποκλειστικά οι Κοσοβάροι).Αύξηση κατά 5,78% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 5.7704,26 μονάδες.
ΤΕΤΑΡΤΗ  20 ΟΚΤΩΒΡΙΟΥ  1999 ΔιεθνήΗ εθνοσυνέλευση της Ινδονησία εκλέγει ως πρόεδρο της χώρας τον 59χρονο μουσουλμάνο και σχεδόν τυφλό Αμντουραχμάν Ουαχίντ(ο Ουαχίντ συγκεντρώνει 373 ψήφους, ενώ ο αντίπαλος της Μεγκαουάτι Σουκαρνοπούτρι συγκεντρώνει  313, μετά  την εκλογή οι οπαδοί της  Σουκαρνοπούτρι  προκαλούν  βίαια  επεισόδια).Γράφεται ότι ο Αμερικανός αξιωματούχος Α. Μόουζες,  παρά τις τρείς συναντήσεις-συνομιλίες που είχε στα κατεχόμενα κυπριακά εδάφη με τον Τουρκοκύπριο ηγέτη Ρ.  Ντενκτάς, δεν κατάφερε να πείσει το συνομιλητή του να  προσέλθει σε συνομιλίες (στόχος η επίλυση του Κυπριακού – ο Μόουζες είχε και δύο συναντήσεις με τον πρόεδρο της Κύπρου Γλ. Κληρίδη). Σε δήλωση που κάνει ο Ρ. Ντενκτάς αναφέρει: «για να υπάρξει λύση στο Κυπριακό πρέπει οι Ελληνοκύπριοι να δουν τις  πραγματικότητες» (Οι Τουρκοκύπριοι δεν θα δεχθούν να κυβερνηθούν από τους Ελληνοκύπριους).
ΠΕΜΠΤΗ 21 ΟΚΤΩΒΡΙΟΥ  1999                         Αρχίζει στην Άγκυρα ο νέος γύρος (είναι ο 3ος) του ελληνοτουρκικού διαλόγου για θέματα «χαμηλής  πολιτικής» ( σε επίπεδο πρεσβευτών  και εκπροσώπων υπουργείων – οι συνομιλίες  θα συνεχιστούν και αύριο – συζητούνται θέματα που αφορούν την καταπολέμηση του οργανωμένου εγκλήματος, τη λαθρομετανάστευση, τα ναρκωτικά και θέματα που αφορούν την «τρομοκρατία» - Θα ακολουθήσουν και άλλες συνομιλίες στην Αθήνα στις 25-26 του τρέχοντος μηνός).Ο εκπρόσωπος  Τύπου της ΝΔ Α. Σπηλιωτόπουλος σε δηλώσεις του αναφερόμενος στο θέμα της «οπισθοχώρησης» που έκανε ο πρωθυπουργός Κ. Σημίτης στο «Ολυμπιακό Βιντεολόττο» λέει ότι: «Ο Κ. Σημίτης σε μια κρίσιμη αναμέτρηση έδωσε πρώτος το σύνθημα ¨ο σώζων εαυτόν σωθήτω¨»(η βουλευτής της ΝΔ Ντόρα Μπακογιάννη σε δηλώσεις της αναφέρει ότι, αν ήταν υπουργός και πάθαινε το «ρεζιλίκι» που έπαθαν χθες ορισμένοι, θα είχε την ευθιξία να παραιτηθεί). Το ηγετικό στέλεχος του ΠΑΣΟΚ Α. Πεπονής, αναφερόμενος στην απόφαση του πρωθυπουργού Κ. Σημίτη να μην ¨προχωρήσει¨ το «Ολυμπιακό Βιντεολόττο», δηλώνει: «Η απόφαση του πρωθυπουργού για απόσυρση ήταν σωστή και γενναία, η αιτιολόγησή της όμως, η εξήγηση που δόθηκε ήταν δειλή». Συνεχίζοντας λέει ότι: «Ο πρωθυπουργός θα έπρεπε  να αναγνωρίσει ότι τυχόν εφαρμογή του Βιντεολόττο θα επέτεινε τη νοσηρότητα στην κοινωνία. Αντί αυτού ο πρωθυπουργός αναζήτησε άλλη αιτιολογία που εντάσσεται στον κομματικό ανταγωνισμό».Η γ.γ. του ΚΚΕ Αλέκα Παπαρήγα χαρακτηρίζει: «¨θέατρο¨ τη διαμάχη ΝΔ-ΠΑΣΟΚ για το Βιντεολόττο». Για το ίδιο θέμα ο πρόεδρος του Συνασπισμού Ν. Κωνσταντόπουλος δηλώνει ότι: «Ο πρωθυπουργός στην υπόθεση του Βιντεολόττο έκανε άτακτη υποχώρηση».
ΠΕΜΠΤΗ 21 ΟΚΤΩΒΡΙΟΥ  1999 διεθνήΣε δηλώσεις που κάνει στα Τίρανα ο Ιταλός πρωθυπουργός Μ. Ντ’ Αλέμα λέει ότι: «Η Ιταλία θα υποστηρίξει την οικονομική  ανάπτυξη  της  Αλβανίας».Στην Ινδονησία η δημοφιλής ηγέτης της αντιπολίτευσης Μεγκαουάτι  Σουκαρνοπούτρι εκλέγεται αντιπρόεδρος της χώρας(υπερισχύει του μουσουλμάνου αντιπάλου της Χ. Χαζ με 396 έναντι 284 ψήφους. Η Σουκαρνοπούτρι είναι θυγατέρα του πρώτου προέδρου της Ινδονησίας Σουκάρνο.Στην Άγκυρα από έκρηξη βόμβας χάνει τη ζωή του ο γνωστός Τούρκος καθηγητής, δημοσιογράφος και πρώην Υπ Πολιτισμού Α. Κισλαλί – Ο Κισλαλί είχε αντιπαρατεθεί πολλές φορές με το χώρο του πολιτικού ισλάμ και με το χώρο του Εργατικού Κόμματος του Κουρδιστάν –ΡΚΚ). Με αφορμή τη δολοφονία του Α. Κισλαλί ο Τούρκος πρωθυπουργός Μπ. Ετσεβίτ δηλώνει: «Αυτοί που θέλουν να δημιουργήσουν χάος με επιθέσεις εναντίον σημαντικών διανοουμένων της χώρας, δεν θα καταφέρουν να πετύχουν ποτέ το στόχο τους».Η κατάσταση στην ρωσο-τσετσενική διένεξη είναι συγκεχυμένη. Το ρωσικό υπουργείο Άμυνας ισχυρίζεται ότι δεν έγινε βομβαρδισμός εναντίον του Γκρόζνι(πρωτεύουσα της Τσετσενίας). Οι Τσετσένοι ισχυρίζονται ότι είχαν νεκρούς από τον  βομβαρδισμό εναντίον  της πρωτεύουσας του Γκρόζνι.
ΠΑΡΑΣΚΕΥΗ  22 ΟΚΤΩΒΡΙΟΥ  1999Υπό την προεδρεία του πρωθυπουργού Κ. Σημίτη συνέρχεται η Κυβερνητική Επιτροπή (γράφεται ότι στη διάρκεια της συνεδρίασης καθορίστηκε  η  πορεία  που θα ακολουθήσει η  κυβέρνηση  στο θέμα του χαρακτηρισμού της Τουρκίας ως υποψήφια για ένταξη  στην Ε.Ε.) είναι όρος εκ των ων  ουκ  άνευ  για την διεύρυνση της Ε.Ε.». Σε άλλο σημείο της  δήλωσης αναφέρει ότι οι προϋπόθεση για την αναβάθμιση των ευρωτουρκικών σχέσεων  είναι η ύπαρξη συνθηκών ¨καλής γειτονίας¨». Ολοκληρώνεται στην Άγκυρα σε θετικό κλίμα, όπως αναγράφεται, οι ελληνοτουρκικές συνομιλίες που άρχισαν  χθες (α’ μέρος του τρίτου γύρου).Η βουλή με ψήφους 141 έναντι 93 απορρίπτει την πρόταση της αντιπολίτευσης για την σύσταση Εξεταστικής Επιτροπής με σκοπό την έρευνα της υπόθεσης της πτήσης ( προς Βουκουρέστι) του πρωθυπουργικού «Φάλκον» (είχε συνέπεια των θάνατο του αναπληρωτή υπουργού Εξωτερικών Γ. Κρανιδιώτη).Πτώση κατά 1,24% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί  στις  5.600,15 μονάδες. ΠΑΡΑΣΚΕΥΗ  22 ΟΚΤΩΒΡΙΟΥ  1999 διεθνήΣυλλαμβάνεται στο Γκστάαντ της Ελβετίας ο Μόρις Παπόν(89 ετών) που έχει καταδικασθεί από τα γαλλικά δικαστήρια σε κάθειρξη 10 ετών για «συνενοχή σε εγκλήματα κατά της ανθρωπότητας»(ήταν νομάρχης του Μπορντό στη διάρκεια της κατοχής – Β’ Παγκόσμιο Πόλεμο).Συνεχίζεται στην  Τουρκία  ο  θόρυβος  από τη δολοφονία  του  πρώην υπουργού και  διανοούμενου  Α. Κισλαλί.Γράφεται ότι δυνάμεις πιστές στον πρόεδρο της Συρίας Χ. Άσαντ, ύστερα από πολυήμερες αιματηρές συγκρούσεις, διέλυσαν τον ιδιωτικό στρατό που είχε δημιουργήσει ο αδελφός του προέδρου Χ. Άσαντ, Ρ. Άσαντ.Η κατάσταση στην ρωσο-τσετσενική διένεξη εξακολουθεί να είναι συγκεχυμένη. Οι Ρώσοι αξιωματούχοι ισχυρίζονται ότι δεν έγινε βομβαρδισμός του Γκρόζνι αλλά μια ειδική επιχείρηση των ρωσικών δυνάμεων. Οι Τσετσένοι ισχυρίζονται ότι το κέντρο του Γκρόζνι δέχθηκε επίθεση με πυραύλους, με αποτέλεσμα να χάσουν την Ζωή τους πάνω από  100 Τσετσένοι και να τραυματιστούν πολύ περισσότεροι.
ΣΑΒΒΑΤΟ  23 ΟΚΤΩΒΡΙΟΥ  1999    Ο Υπ. ΠΕΧΩΔΕ Κ. Λαλιώτης σε συνέντευξή του στην εφημερίδα «Επενδυτής», λέει μεταξύ άλλων ότι: «Η Νέα Δημοκρατία είχε ανέκαθεν αιμομικτικές σχέσεις με τα διαπλεκόμενα»(χαρακτηρίζει τον αρχηγό της ΝΔ Κ. Καραμανλή ως «αρχηγό με ημερομηνία λήξης».Σε δηλώσεις που κάνει στη Θεσσαλονίκη ο πρόεδρος του Συνασπισμού Ν. Κωνσταντόπουλος κατηγορεί την κυβέρνηση ότι ακολουθεί «συντηρητικές επιλογές που ανάγουν το ΠΑΣΟΚ σε νεοφιλελεύθερο κόμμα». Σε άλλο σημείο: «Ο Συνασπισμός είναι εναντία στην κομματική αυτοδυναμία, αλλά παράλληλα συντείνει και στην καθιέρωση ενός προοδευτικού πολιτικού σκηνικού». ΣΑΒΒΑΤΟ  23 ΟΚΤΩΒΡΙΟΥ  ΔιεθνήΤο κακουργιοδικείο του Παλέρμο αθωώνει, «ελλείψει επαρκών στοιχείων», τον επί επτά φορές πρωθυπουργό της Ιταλίας Τζ. Αντρεότι από την κατηγορία της συνεργασίας με τη σικελική μαφία. Μετά την ανακοίνωση της απόφασης ο Τζ. Αντρεότι δηλώνει: «Προσωπικά εγνώριζα ότι ήταν ανυπόστατες οι κατηγορίες, σήμερα η ατμόσφαιρα είναι καλύτερη παρά πριν ένα χρόνο»(το Σεπτέμβριο ο Αντρεότι είχε αθωωθεί από την κατηγορία της ηθικής αυτουργίας στη δολοφονία του δημοσιογράφου Μ. Πεκορέλι).Ο Υπ. Εξωτερικών  της Ινδίας Α. Πάνια απορρίπτοντας την πρόταση του Πακιστάν για διάλογο εφ’ όλης της ύλης με την Ινδία, σε συνέντευξη του που δημοσιεύεται στην εφημερίδα «Asia Age» δηλώνει: «Γιατί να συνομιλούμε; Πρέπει να δούμε με ποιον έχουμε να κάνουμε ως συνομιλητή, πως περιβλήθηκε εξουσίας. Δεν είναι πραξικόπημα κάποιου που έχει την εξουσία, την πολιτική ή την στρατιωτική. Είναι πραξικόπημα ενός αποτεθέντος. Που είναι ο νόμος;Οι ισχυρισμοί στρατιωτικών  αξιωματούχων των δυνάμεων της Τσετσενίας ότι κατέρριψαν δύο ρωσικά μαχητικά αεροπλάνα διαψεύδεται από αξιωματούχους της ρωσικής αεροπορίας.
ΚΥΡΙΑΚΗ  24 ΟΚΤΩΒΡΙΟΥ  1999Η βουλευτής του Συνασπισμού Μαρία Δαμανάκη σε δηλώσεις της στο ραδιοφωνικό σταθμό «Φλάς» λέει και τα εξής: «Ο συνασπισμός βρίσκεται σε προεκλογική  δυσκολία και είναι φυσικό να αναπτύσσονται και από τα μέλη του και από τους φίλους του αμυντικά αντανακλαστικά που λένε το εξής απλό με το οποίο εγώ συμφωνώ, ότι: Είστε λίγους μήνες πριν από τις εκλογές, επιτέλους είναι ανάγκη να εργαστείτε όλοι ώστε αυτό το κόμμα να επιβιώσει εκλογικά και να έχει ένα καλό εκλογικό αποτέλεσμα. Όταν σε   3-4 μήνες ενδεχομένως έχουμε εκλογές, πρέπει να σκεφτούμε σοβαρά αν θέλουμε ένα συνέδριο το οποίο σε όλα τα κόμματα δημιουργεί εσωστρέφεια και αντιπαράθεση». Ο πρόεδρος του Συνασπισμού Ν. Κωνσταντόπουλος επισκέπτεται το Οικουμενικό Πατριαρχείο Κωνσταντινουπόλεως. Επισκέπτεται  επίσης  σεισμοπαθείς  στη Γιαλόβα και  το Γκιολτζούκ.ΚΥΡΙΑΚΗ  24 ΟΚΤΩΒΡΙΟΥ  1999 ΔιεθνήΟ Τούρκος πρωθυπουργός Μ. Ετσεβίτ σε συνέντευξη του στο αμερικανικό περιοδικό «Νιουσγουικ», αναφερόμενος στα ελληνοτουρκικά  λέει: «Ο σεισμός στην Τουρκία είχε θετικές επιπτώσεις στο διάλογο που ήδη έχει αρχίσει μεταξύ των δύο υπουργών εξωτερικών. Δεν είναι ρεαλιστικό να περιμένει κανείς ότι θα αντιμετωπιστούν αμέσως τα βασικά θέματα – το Αιγαίο, η υφαλοκρηπίδα, τα χωρικά ύδατα. Ο διάλογος θα πρέπει να είναι σχετικός με οικονομικά και πολιτιστικά θέματα». Σε άλλο σημείο, αναφερόμενος στο Κυπριακό: «Δεν πιστεύουμε ότι υπάρχει σοβαρό πρόβλημα στην Κύπρο. Πριν από την τουρκική ενέργεια το 1974, υπήρχε συνεχής σύγκρουση στο νησί – η γενοκτονία κατά των Τούρκων, η εσωτερικές έριδες μεταξύ των Ελλήνων. Από τότε υπάρχει συνεχής ειρήνη». Σε άλλο σημείο: «Το γεγονός ότι στο νησί υπάρχουν δύο τελείως ανεξάρτητα κράτη πρέπει να αναγνωριστεί.  Μπορεί να μην υπάρξει διπλωματική αναγνώριση, αλλά θα πρέπει να αναγνωριστεί ότι υπάρχουν δύο διαφορετικές αυτόνομες κοινότητες».Στην κηδεία (23/10) του δολοφονηθέντος Τούρκου δημοσιογράφου και πρώην υπουργού Α. Κισλαλί παραβρίσκεται ολόκληρη σχεδόν η στρατιωτική ηγεσία της Τουρκίας και χιλιάδες ένστολοι αξιωματικοί (κατά την άφιξη του προέδρου Σ. Ντεμιρέλ και του πρωθυπουργού Μπ. Ετσεβίτ πολλοί από τους παρευρισκόμενους στην κηδεία φωνάζουν: «Οι δολοφόνοι βρίσκονται στο κοινοβούλιο» -  αναφέρονται στο ισλαμικό ¨Κόμμα της Αρετής¨).
ΔΕΥΤΕΡΑ 25 ΟΚΤΩΒΡΙΟΥ  1999 Ο πρωθυπουργός Κ. Σημίτης έχει συνάντηση με τον γραμματέα της Κ.Ε. του ΠΑΣΟΚ Κ. Σκανδαλίδη. Σε δηλώσεις που κάνει ο Κ. Σκανδαλίδης κατά την έξοδό του από το Μέγαρο Μαξίμου αναφερόμενος στα περί «Νέων σκανδάλων» που προτίθεται να φέρει στα φώς η ΝΔ, λέει: «Συνεχίζεται η οπερετική προσπάθεια της αξιωματικής αντιπολίτευσης να βγει στο φώς των πολιτικών πρωτοβουλιών με μια κίνηση προς το παρελθόν. Η ιστορία μόνο σαν φάρσα επαναλαμβάνεται. Δεν γίνονται ανένδοτοι χωρίς ιδέες και οράματα και με ανθρώπους που ουσιαστικά έχτισαν αυτό το κράτος. Εάν η ΝΔ πάει έτσι μέχρι  τις εκλογές, θα  μας διευκολύνει».Φθάνει  στη Θεσσαλονίκη  ο Πρόεδρος της Δημοκρατίας Κ. Στεφανόπουλος προκειμένου να παραστεί στις εκδηλώσεις για την επέτειο της απελευθέρωσης της Πόλης από τους Τούρκους και τις εκδηλώσεις για την επέτειο της 28ης Οκτωβρίου 1940. Σε δηλώσεις που κάνει αναφέρει και τα εξής: «Βρίσκω τόσο ομαλή την πολιτική ζωή της χώρας και τόσο σύμφωνη με το Σύνταγμα και τους νόμους που δεν αισθάνομαι να κάνω καμία παραίνεση προς κανένα. Τόσο η κυβέρνηση όσο και τα κόμματα της αντιπολίτευσης λειτουργούν από απόψεως συνταγματικής και πολιτικής κατά τον καλύτερο τρόπο τον οποίο έχει γνωρίσει η Ελλάδα σε αυτά τα 170 χρόνια ελεύθερης ζωής. Πρέπει να αισθανόμαστε και δικαιούμαστε να αισθανόμαστε αισιόδοξα γιατί έχουμε τις δυνατότητες να πετύχουμε την  ποθητή ευημερία, καθώς  και  την  εξασφάλιση  της  ειρήνης  στην  περιοχή  μας».Σε δηλώσεις που κάνει στην Άγκυρα ο πρόεδρος του Συνασπισμού Ν. Κωνσταντόπουλος: «Ο Συνασπισμός θέλει να μπορέσει να πορευθεί η Τουρκία προς την Ευρώπη με τα κριτήρια που ισχύουν για κάθε υποψήφια χώρα». Συνεχίζοντας λέει ότι «στο πλαίσιο της Ε.Ε. είναι αδιανόητο μια χώρα να έχει διεκδικήσεις σε βάρος άλλης, είναι αδιανόητο να μιλάμε για διχοτόμηση της Κύπρου». Ο Υπ. Εξωτερικών  Γ. Παπανδρέου δηλώνει τα κατωτέρω: «Θέλω να διαψεύσω με τον πιο κατηγορηματικά τρόπο την είδηση που μετέδωσε το τηλεοπτικό δίκτυο Τουρκίας CNN Turk, σύμφωνα με την οποία φέρομαι να ανακοίνωσα σήμερα ότι η Ελλάδα θα υποστηρίξει άνευ όρων την υποψηφιότητα της Τουρκίας στην Ε.Ε., στο Ελσίνκι. Πρόκειται για κατασκευασμένη είδηση που δημιουργεί ερωτήματα για τους στόχους και τη σκοπιμότητα που εξυπηρετεί. Η Ελληνική κυβέρνηση έχει επανειλημμένα εκφράσει με σαφήνεια τις θέσεις για το θέμα της υποψηφιότητας της Τουρκίας».Πτώση κατά 0,40% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 5.777,89 μονάδες.
ΔΕΥΤΕΡΑ  25 ΟΚΤΩΒΡΙΟΥ  1999 Διεθνή Ο Βούλγαρος πρωθυπουργός Ι. Κοστόφ έχει στη Σόφια συνάντηση με τον Αλβανό ομόλογο του Π. Μάικο. Οι δύο πρωθυπουργοί συζήτησαν διμερή και διεθνή θέματα. Σε δηλώσεις που κάνει ο Ι. Κοστόφ, λέει μεταξύ άλλων: «Η Βουλγαρία επιθυμεί το πρόβλημα του Κοσσυφοπεδίου να λυθεί χωρίς διόρθωση των συνόρων». Σε άλλο σημείο των δηλώσεων ο Βούλγαρος πρωθυπουργός αναφέρει ότι:  «Η χώρα του υποστηρίζει την ένταξη της ¨ΠΓΔΜ¨  στο ΝΑΤΟ και την Ε.Ε. Σε δηλώσεις που κάνει ο Π. Μάικο αναφέρει ότι: «Η διαίρεση της ¨ΠΓΔΜ¨ ουδέποτε συζητήθηκε στην Αλβανία» (οι δύο πρωθυπουργοί τάσσονται κατά της αλλαγής συνόρων στην περιοχή). Σύμφωνα με ανακοίνωση του υπουργείου Εσωτερικών της Τυνησίας πρόεδρος της χώρας επανεκλέγεται ο Ζ. Μπεν Αλί(συγκέντρωσε το 99,42% των ψήφων).Ο Αλβανός πρωθυπουργός Π. Μάικο ανακοινώνει την απόφαση του να παραιτηθεί από την θέση του(αιτία: «η πίεσης  από τις τελευταίες εξελίξεις στο Σοσιαλιστικό Κόμμα).Αρχίζουν στο Σβέτι Στεφάν (Άγιος Στέφανος) του Μαυροβούνιο Μεταξύ Σέρβων και Μαυροβούνιων με στόχο την διευθέτηση των διαφορών που χωρίζουν τις δύο πλευρές και που μπορεί να οδηγήσουν στην απόσχιση του Μαυροβουνίου από την Γιουγκοσλαβική Ομοσπονδία. Σε δηλώσεις του Μαυροβούνιου πρωθυπουργού Φ.  Βουγιάνοβιτς αναφέρει και τα εξής: «Διαπιστώσαμε ότι υπάρχουν διαφορετικές απόψεις, αλλά υποσχεθήκαμε να καταβάλουμε τη μεγαλύτερη δυνατή προσπάθεια να μείνουν ενωμένες οι Δημοκρατίες της Σερβίας και του Μαυροβουνίου».   Συνεχίζονται οι βομβαρδισμοί της ρώσικης αεροπορίας εναντίον  τσετσενικών στόχων. Επίσης, εντείνονται οι συγκρούσεις γύρω από το Γκρόζνι.Στην Αργεντινή, με καταμετρημένο το 97,2% των ψήφων, νέος πρόεδρος της χώρας εκλέγεται ο υποψήφιος της κεντροαριστερής αντιπολίτευσης Φ. ντε λα Ρουά(συγκεντρώνει το 48,4% των ψήφων. Ο υποψήφιος των Περονιστών Ε. Ντουάλντε  συγκεντρώνει  το 38%  των  ψήφων).Ο Τούρκος πρωθυπουργός Μπ. Ετσεβίτ έχει στην Άγκυρα συνάντηση-συνομιλία με τον Ισραηλινό ομόλογο του Ε. Μπάρακ (οι δύο άνδρες δηλώνουν, μεταξύ άλλων, ότι η συνεργασία μεταξύ των χωρών τους δεν στρέφεται «εναντίον τρίτης χώρας».)
ΤΡΙΤΗ  26 ΟΚΤΩΒΡΙΟΥ  1999Γράφεται ότι ο πρόεδρος της ΝΔ Κ. Καραμανλής, μιλώντας στη Θεσσαλονίκη σε στελέχη του κόμματό του, ανέφερε ότι: «Η ΝΔ θα συνεχίσει ασυμβίβαστη και με μεγαλύτερη ένταση τον αγώνα κατά της διαφθοράς και εναντίον των ¨διαπλεκόμενων συμφερόντων¨ .Σε δηλώσεις που κάνει στη Θεσσαλονίκη ο Υπ. Άμυνας Α. Τσοχατζόπουλος αναφερόμενος στο Κυπριακό: «Δεν μπορούμε να ξεχάσουμε τα αδέλφια μας στην Κύπρο. Και στέλνουμε ένα μήνυμα, ότι δεν αποδεχθούμε καμία λύση που δεν θα διασφαλίζει την επάνοδο των προσφύγων στα σπίτια τους και δεν θα αποκαταστήσει την ελευθερία και την δημοκρατία στην ενιαία ελεύθερη Κυπριακή Δημοκρατία μέλος της Ε.Ε.».Σε δηλώσεις που κάνει ο πρόεδρος του Συνασπισμού Ν. Κωνσταντόπουλος μετά την ολοκλήρωση των επαφών που είχε στην Άγκυρα (συνάντηση με τον πρόεδρο Σ. Ντεμιρέλ  - συναντήσεις με αρχηγούς πολιτικών κόμματων), λέει ότι «Τουρκία και Ελλάδα πρέπει να οικοδομήσουν το κοινό τους μέλλον στο πλαίσιο της Ε.Ε.» Σε άλλο σημείο των δηλώσεων του λέει : «Η Ελλάδα δεν θα πρέπει αν εμποδίσει την ευρωπαϊκή προοπτική της Τουρκίας . Η Τουρκία πρέπει να προσαρμοστεί στις αρχές και τους κανόνες που διέπουν την Ε.Ε.» (Ο Σ. Ντεμιρέλ δηλώνει ότι «η επίλυση των μεταξύ μας διαφορών είναι  δυνατή». Ολοκληρώνεται στην Αθήνα ο τρίτος γύρος του ελληνοτουρκικού διαλόγου. Όπως γράφεται οι δύο πλευρές αντάλλαξαν σχέδια συμφωνιών για θέματα τουρισμού, περιβάλλοντος, πολιτιστικών και μορφωτικών σχέσεων κ.α. (αποφασίστηκε  η  σύσταση  ομάδων  εργασίας).
ΤΡΙΤΗ  26 ΟΚΤΩΒΡΙΟΥ  1999 ΔΙΕΘΝΉΟ Αλβανός  πρωθυπουργός Π. Μάικο υποβάλλει  στον  ΠτΔ  Αλβανίας Ρ. Μεϊντάνι την παραίτηση του, η οποία έγινε δεκτή.Οι ρωσικές δυνάμεις σφίγκουν  τον κλοιό  γύρω από το Γκρόζνι. Οι ρώσικές δυνάμεις ισχυρίζονται ότι έχουν μπει σε χωριά που βρίσκονται στα περίχωρα της τσετσενικής πρωτεύουσας.Ο εκπρόσωπος της Ε.Ε. σε θέματα Εξωτερικής πολιτικής και Ασφάλειας Χ. Σολάνα( πρώην γ.γ. του ΝΑΤΟ ανέλαβε τα καθήκοντα του ως επικεφαλής της Κοινής Εξωτερικής Πολιτικής και πολιτικής Άμυνας της Ε.Ε. 18/10/99) μιλώντας στο Ε. Κοινοβούλιο εκφράζει την ελπίδα ότι: «Μέχρι το τέλος του έτους θα υπάρξει μια κοινή θέση των «15» σχετικά με την Κύπρο και τη Τουρκία. Λέει ακόμα ότι:  «Η κατάσταση στα Βαλκάνια αποτελεί ¨ουσιαστικό θέμα¨ για την  εξωτερική  πολιτική  Ασφαλείας  της  Ε.Ε.»Ο Εισαγγελέας του Ανώτατου Ακυρωτικού Δικαστηρίου της Τουρκίας Β. Σαβάς σε δηλώσεις του αναφέρει, μεταξύ άλλων, ότι: «Το κοινοβούλιο με τη σημερινή του μορφή δεν πρόκειται να λάβει ούτε ένα από τα μέτρα που έχουν ανακοινωθεί για την καταπολέμηση της ισλαμικής οπισθοδρόμησης». (οι δηλώσεις Σαβάς προκαλούν αντιδράσεις).
ΤΕΤΑΡΤΗ 27 ΟΚΤΩΒΡΙΟΥ  1999   Συνέρχονται στη Θεσσαλονίκη οι υπουργοί εξωτερικών των χωρών-μελών του ¨Οργανισμού για την Συνεργασία στον Εύξεινο Πόντο¨(ΟΣΕΠ) (οι σύνεδροι αποφεύγουν  να πάρουν απόφαση για τη διεύρυνση του αριθμού των χωρών-μελών του οργανισμού – εκλέγουν ως  νέο  γ.γ. του  Οργανισμού  τον  Γεωργιανό  Υπ. Εξωτερικών Β. Τσετσελασβίλι).Ο Υπ. Εξωτερικών Γ. Παπανδρέου έχει στη Θεσσαλονίκη, στο περιθώριο της συνόδου  των Υπ. Εξωτερικών του ¨Οργανισμού για τη Συνεργασία στον Εύξεινο Πόντο¨ (ΟΣΕΠ). Έχει επίσης  συνάντηση με τον Τούρκο Υπ. Εξωτερικών Ι. Τζεμ. Οι δύο υπουργοί Εξωτερικών Ελλάδος και Τουρκίας σε δηλώσεις τους «εκφράζουν την ικανοποίηση τους για τα μέχρι τώρα αποτελέσματα του  διεξαγόμενου ελληνοτουρκικού  διαλόγου, για τα λεγόμενα θέματα ¨χαμηλής πολιτικής¨». Πτώση κατά 2,42% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 5.390,37 μονάδες.ΤΕΤΑΡΤΗ 27 ΟΚΤΩΒΡΙΟΥ  1999 διεθνή Συνεχίζονται οι ρωσικοί βομβαρδισμοί της αεροπορίας και η δράση του πυροβολικού εναντίον τσετσενικών στόχων. Οι Ρώσοι ισχυρίζονται ότι βομβαρδίζουν θέσεις ισλαμιστών ανταρτών.Ο πρόεδρος της Λιθουανίας Β. Αντάμκους αποδέχεται την παραίτηση που του υπέβαλε ο πρωθυπουργός της χώρας Ρ. Πάξας.Σύμφωνα με το περιεχόμενο ψηφίσματος που υιοθετεί το Ευρωπαϊκό Κοινοβούλιο το Επιχειρησιακό Κέντρο της Υπηρεσίας για την Ανασυγκρότηση του Κοσσυφοπεδίου θα πρέπει να εδρεύει στην Πρίστινα και να διαθέτει ένα σημαντικό βαθμό αυτονομίας (ο ¨Οργανισμός για την ανασυγκρότηση των Βαλκανίων¨,  εδρεύει στη Θεσσαλονίκη).
ΠΕΜΠΤΗ  28 ΟΚΤΩΜΒΡΙΟΥ  1999Γιορτάζεται σε ολόκληρη τη χώρα η επέτειος της 28ης Οκτωβρίου του 1940. Στη μεγάλη στρατιωτική παρέλαση που πραγματοποιείται στη Θεσσαλονίκη παραβρίσκεται και ο πρόεδρος της Δημοκρατίας Κ. Στεφανόπουλος. Σε δηλώσεις που κάνει, μετά το τέλος της παρέλασης, αναφέρει και τα εξής: « Η 28Η Οκτωβρίου είναι  πάντοτε γεμάτη εθνική συγκίνηση και πατριωτικές αναμνήσεις. Και η μεν συγκινήσεις αφορούν όλους μας, όπως πιστεύω, οι αναμνήσεις είναι προνόμιο δικό μας, των παλαιότερων. Αλλά πρέπει οι νεότεροι να μάθουν όλα όσα αφορούν αυτές τις μεγάλες ημέρες και πιστεύω ότι η υποχρέωση των σχολείων, αλλά και των γονέων, να διδάξουν στα παιδιά ότι ξέρουν. Η εθνική μνήμη πρέπει να έχει συνέχεια για να παραμείνει πάντοτε ζωντανή». Ο πρόεδρος της ΝΔ για την επέτειο της 28ης Οκτωβρίου 1940: « Το μήνυμα της σημερινής  ημέρας είναι εθνική ενότητα και ομοψυχία για να μπορούμε να παίξουμε πρωταγωνιστικό ρόλο στην ευρύτερη περιοχή μας και να μπορούμε να υπερασπιστούμε τα εθνικά μας δίκαια και τα ζωτικά μας συμφέροντα» (δηλώσεις μετά το τέλος κάνει και ο Υπ. Άμυνας Α. Τσοχατζόπουλος).Ο Πρόεδρος της Δημοκρατίας Κ. Στεφανόπουλος εγκαινιάζοντας στη Γέφυρα Θεσσαλονίκης, Μουσείο Βαλκανικών Αγώνων, λέει: «Δεν κάλυψε η υπόλοιπη Ελλάδα τη Μακεδονία. Η Μακεδονία κάλυψε  και καλύπτει την Ελλάδα». Λέει ακόμα ότι: «Η Μακεδονία παραμένει πάντοτε προφυλακή».
ΠΕΜΠΤΗ  28 ΟΚΤΩΒΡΙΟΥ  1999 διεθνή Σε δηλώσεις που κάνει στο τουρκικό πρακτορείο ειδήσεων «Ανατολή» ο Τούρκος Υπουργός Εξωτερικών Ι. Τζεμ , αναφερόμενος στα ελληνοτουρκικά,  λέει ότι: «Η  Τουρκία θα εξακολουθεί να συμβάλλει στο θετικό κλίμα που ήδη υπάρχει μεταξύ της Τουρκίας και της Ελλάδας».  Σε άλλο σημείο των δηλώσεών του αναφέρει ότι:  «Όταν ξεκινήσει μια θετική περίοδο με μια χώρα με τη οποία είχαμε επί χρόνια πολύ αντίθετες προσεγγίσεις, τότε πρέπει να είμαστε επιφυλακτικοί».Ο Αλβανός πρόεδρος Ρ. Μεϊντάνι δίνει στο Ι. Μέτα την εντολή σχηματισμού νέα κυβέρνησης (ο Ι. Μέτα προτάθηκε από το Σοσιαλιστικό Κόμμα και από τα άλλα κόμματα που συμμετέχουν στον κυβερνητικό συνασπισμό – ο Μέτα είναι  30 χρονών και ήταν  πρόεδρος  του  Σοσιαλιστικού  Κόμματος).Το γερμανικό Υπ. Άμυνας με ανακοίνωση του: «Επιβεβαιώνει  τη συνεργασία Γερμανίας-Τουρκίας, ¨όχι για την κατασκευή χημικών¨ αλλά εργαστηρίου ανίχνευσης τους».  Σύμφωνα  με  την  ανακοίνωση: «Το  εργαστήριο αυτό δίνει τη δυνατότητα στην Τουρκία να αμυνθεί σε περίπτωση χρήσης χημικών όπλων και να προστατεύσει τους στρατιώτες και  τους  πολίτες  της».   Ο Γερμανός Υπ. Εξωτερικών Γ. Φίσερ, μιλώντας στο κοινοβούλιο της χώρας του αναφερόμενος στο θέμα των σχέσεων Τουρκίας-Ε.Ε. λέει: «Ο σεβασμός των ανθρωπίνων δικαιωμάτων από την Τουρκία είναι απαραίτητη προϋπόθεση για τη προσέγγισή της με την Ε.Ε. Η Τουρκία πρέπει να τηρήσει τα κριτήρια της Κοπεγχάγης, δηλαδή πολιτική σταθερότητα, οικονομική  σταθερότητα,  οικονομική  ανάπτυξη, σεβασμός των μειονοτήτων».  Ο Γιουγκοσλάβος Υφυπουργός Εξωτερικών Ν. Βούγιοβιτς σε δηλώσεις του αναφέρει ότι: «Οι Δυτικές δυνάμεις, μετά τους ΝΑΤΟϊκούς βομβαρδισμούς, προσπαθούν να βλάψουν τη Γιουγκοσλαβία χρησιμοποιώντας όλα τα μέσα, μεταξύ  των οποίων την εισαγωγή ¨ πλαστού χρήματος¨».
ΠΑΡΑΣΚΕΥΗ  29 ΟΚΤΩΒΡΙΟΥ  1999                Ο Πρόεδρος της Δημοκρατίας Κ. Στεφανόπουλος σε δηλώσεις που κάνει (28/10) κατά τη διάρκεια της τελετής ανακήρυξης του ως επίτιμου δημότη του Δήμου Μακεδνών (Καστοριά) αναφέρει, μεταξύ άλλων ότι: «Διανύουμε την  πλέον  πολιτισμένη  και  δημοκρατική  περίοδο  και  ότι  η  Ελλάδα  αποτελεί  ¨υπόδειγμα¨  για  τα  Βαλκάνια».Ο Υπ. Εξωτερικών Γ. Παπανδρέου έχει στο Βερολίνο συνάντηση με τον Γερμανό Υπ. Εξωτερικών(ομόλογό του) Γ. Φίσερ. Μεταξύ των θεμάτων που συζητούν οι δύο υπουργοί είναι το θέμα της αναγνώρισης της Τουρκίας ως υποψήφιας για ένταξη στην Ε.Ε.  χώρας. Σε δηλώσεις που κάνει ο Γερμανός υπουργός αναφέρει και τα εξής: «Η συζήτηση για υποψηφιότητα της Τουρκίας στην Ε.Ε. έχει οδηγήσει στη βελτίωση των σχέσεων Ελλάδας και Τουρκίας. Η βελτίωση θα βοηθήσει και το θέμα της Κύπρου». «Έχω κάνει ξεκάθαρό στην Τουρκία ότι το να γίνει μέλος της Ε.Ε. σημαίνει και αλληλεγγύη προς τα υπόλοιπα μέλη.  Όταν μια χώρα μέλος της Ε.Ε. έχει κάποιο πρόβλημα, αυτό το πρόβλημα είναι κοινό για όλα τα μέλη». Αύξηση κατά 0,96% σημειώνει ο γενικός δείκτης τιμών των μετοχών  στο χρηματιστήριο Αθηνών, με αποτέλεσμα να διαμορφωθεί στις 5.442,14 μονάδες.ΠΑΡΑΣΚΕΥΗ  29 ΟΚΤΩΒΡΙΟΥ  1999 ΔιεθνήΟ Χ. Σολάνα, Εκπρόσωπος της  Ε.Ε. για θέματα Άμυνας και Εξωτερικής Πολιτικής και ο Κρ. Πάτεν, αρμόδιος για τις Εξωτερικές Υποθέσεις  Επίτροπος  της  Ε.Ε., επισκέπτονται την Πρίστινα. Σε δηλώσεις που κάνει ο Κρ. Πάτεν  αναφέρεται ότι:  «Η Ε.Ε. για το 2000 έχει προγραμματίσει να διαθέσει στο Κοσσυφοπέδιο ποσό 500 εκατομμυρίων δολαρίων (μακροπρόθεσμη βοήθεια ανοικοδόμησης)».Σε δηλώσεις που κάνει στη γαλλική εφημερίδα «Λε Φιγκαρό» ο εκπρόσωπος του ΟΗΕ στα Βαλκάνια Κ. Μπιλντ, αναφερόμενος στον πρόεδρο της Γιουγκοσλαβίας Σλ. Μιλόσεβιτς, λέει: «Πρέπει να συνεχίσουμε να απομονώνουμε τους εγκληματίες πολέμου (υπονοεί Μιλόσεβιτς),  αλλά πρέπει να κάνουμε και χειρονομίες προς τη σερβική κοινωνία  για  να  της  δείξουμε  ότι  είμαστε  έτοιμοι  να  την  βοηθήσουμε». Γράφεται ότι Ισραηλινοί και Παλαιστίνιοι διαπραγματευτές κατέληξαν σε συμφωνία για την έναρξη διαπραγματεύσεων σχετικά με το τελικό καθεστώς των κατεχομένων εδαφών (οι διαπραγματεύσεις θα αρχίσουν 7 Νοέμβριου).
ΣΑΒΒΑΤΟ  30 ΟΚΤΩΒΡΙΟΥ  1999Ο πρωθυπουργός Κ. Σημίτης μιλώντας στη Μεγαλόπολη λέει και τα εξής: «Τις τελευταίες ημέρες επιχειρείται μια μετατόπιση της δημόσιας συζήτησης από τα μεγάλα προβλήματα του λαού μας και της χώρας μας, από τα πρωτεύοντα αυτά που πρέπει να μας απασχολούν όλους, στα δευτερεύοντα. Θέλουν κάποιοι να πάμε από την πολιτική στην παραπολιτική, από τα θέματα τα οποία πρέπει να συζητάμε και να προβληματιζόμαστε στη σκανδαλολογία. Αυτή η πρακτική, την οποία επιδιώκει η αξιωματική αντιπολίτευση, συσκοτίζει τα προβλήματα του τόπου. Δηλητηριάζει την πολιτική ζωή και υποβαθμίζει τα επιτεύγματα του τόπου και του ελληνικού λαού».Ολοκληρώνονται στο Βερολίνο οι συνομιλίες του Υπ .Εξωτερικών Γ. Παπανδρέου με τον Γερμανό ομόλογό του Γ. Φίσερ. Σε δηλώσεις που κάνει ο ΓΑΠ λέει: «Για το θέμα των ευρωτουρκικών σχέσεων αλλά και της ενταξιακής πορείας της Κύπρου συμφωνήσαμε να δουλέψουμε στενά τα δύο υπουργεία μέχρι  το Ελσίνκι  για να διαμορφώσουμε, όσο γίνεται, μια κοινή προσέγγιση ώστε στο Ελσίνκι  να υπάρξει ένα αποτέλεσμα κοινώς αποδεκτό».  Ο πρόεδρος της ΝΔ Κ. Καραμανλής, μιλώντας στη Χίο, λέει μεταξύ των άλλων: «Πιστεύουμε στο ήπιο κλίμα, πιστεύουμε στο διάλογο μεταξύ των πολιτικών κομμάτων, αλλά με τη διαφθορά έχουμε μετωπική σύγκρουση. Θα φθάσουμε στα άκρα, και  θέλω να πιστεύω ότι υπάρχουν  καθαρές φωνές και μέσα στον κυβερνητικό χώρο. Να σταθούν δίπλα μας σε αυτόν τον αγώνα.  Αφού  δεν τον κάνουν μόνοι τους, θα τον κάνουμε εμείς, αλλά θέλουμε όλους τους καθαρούς Έλληνες δίπλα μας» (κατηγορεί την κυβέρνηση για «ακατάσχετη παροχολογία»).
ΣΑΒΒΑΤΟ  30 ΟΚΤΩΒΡΙΟΥ  1999 ΔιεθνήΟ Αλβανός εντολοδόχος πρωθυπουργός Ι. Μέτα ανακοινώνει τη σύνθεση της κυβέρνησης του (την ενέκρινε ο πρόεδρος  Ρ. Μεϊντάνι  - η νέα κυβέρνηση πρέπει να πάρε ψήφο εμπιστοσύνης από την βουλή). Διεξάγονται αύριο στην ¨ΠΓΔΜ¨ προεδρικές εκλογές. Περίπου  1.610.000 ψηφοφόροι καλούνται να εκλέξουν τον διάδοχό του σημερινού προέδρου Κ. Γλιγκόροφ(6 είναι οι υποψήφιοι).Οι ρωσικοί βομβαρδισμοί συνεχίζονται. Τσετσένοι αξιωματούχοι ισχυρίζονται ότι οι ρώσικες δυνάμεις βομβάρδισαν φάλαγγα αμάχων. Αντίθετα, οι Ρώσοι αξιωματούχοι ισχυρίζονται ότι η αυτοκινητοπομπή που βομβαρδίστηκε από τα ρωσικά στρατεύματα,  ήταν στρατιωτική.
ΚΥΡΙΑΚΗ 31 ΟΚΤΩΒΡΙΟΥ  1999                  Ο πρόεδρος της ΝΔ Κ. Καραμανλής μιλώντας κατά τη διάρκεια της περιοδείας  του στη Χίο και τις Οινούσες, επαναλαμβάνει ότι το κόμμα του θα κλιμακώσει τον αγώνα του εναντίον της διαφθοράς».  Λέει ακόμα ότι πήγε στράφι το Β’ Κοινοτικό Πλαίσιο Στήριξης (ΚΠΣ) και πολύ φοβάμαι ότι, ενώ βρισκόμαστε στο κατώφλι του Γ’ ΚΠΣ, με αυτόν τον τρόπο που διαχειρίζεται η κυβέρνηση το δημόσιο χρήμα είναι μια χαμένη ευκαιρία από πριν» (λέει επίσης ότι η κυβέρνηση δεν βρίσκεται στην υπηρεσία των πολιτών, αλλά των μεγάλων συμφερόντων).  Τέλος, αναφερόμενος στις καταγγελίες του πρωθυπουργού Σημίτη ότι η ΝΔ υπονομεύει την πορεία της χώρας προς την ΟΝΕ λέει: «Με λύπη μου άκουσα τον πρωθυπουργό να λέει ότι η ΝΔ υπονομεύει την πορεία προς την Ευρώπη. Η ΝΔ κατ’ εξοχήν  παράταξη του ευρωπαϊκού προσανατολισμού , παράταξη που δίνει μάχη για την ευρωπαϊκή αντίληψη, που και σήμερα στηρίζει και εγγυάται την ευρωπαϊκή προοπτική και το μέλλον της  χώρας».Ο Υπ. Αμύνης Α. Τσοχατζόπουλος, αναφερόμενος στο ενδεχόμενο να τύχει η Τουρκία «ειδικής μεταχείρισης» από την Ε.Ε. δηλώνει: «Η Ελλάδα παίρνει μια θετική στάση υπέρ της Τουρκίας στο Ελσίνκι, ζητά να εφαρμοστούν οι δεσμεύσεις και οι όροι λειτουργίας της Ε.Ε. Ο δρόμος για την Τουρκία θα ανοίξει με τους ίδιους ακριβώς όρους και με την ίδια ακριβώς μεταχείριση, όπως και με όλα τα άλλα κράτη. Δεν δεχόμαστε ειδική μεταχείριση για την Τουρκία».   Ο Κυβερνητικός Εκπρόσωπος Δ. Ρέππας σε συνέντευξή του στην εφημερίδα «Κυριακάτική Ελευθεροτυπία» αναφέρει ότι η ΝΔ στην υπόθεση του «Ολυμπιακού Βιντεολόττο» υιοθέτησε τα επιχειρήματα τριών εταιριών και ηλεκτρονικών παιχνιδιών («HAYAT REGENCY, DANCO ENERGY, I.B.C. M.»).Ο πρώην πρόεδρος της ΝΔ Μ. Έβερτ δηλώνει τα ακόλουθα: «Ο κ. Σημίτης στην περιοδεία του στην Αρκαδία ανέφερε ότι στελέχη της ΝΔ υπονομεύουν την πορεία της χώρας προς την ΟΝΕ, δίδοντας στην Ε.Ε. ψευδή στοιχεία για την πορεία της ελληνικής οικονομίας. Εάν ο κ. Σημίτης έχει στοιχεία, οφείλει να δώσει αμέσως στην δημοσιότητα, αναφερόμενος ονομαστικά ποια στελέχη, που και πότε επεδίωξαν να συκοφαντήσουν τη χώρα διεθνώς. Εάν δεν τα ονοματίσει, τότε θα δώσει κάθε δικαίωμα στον οποιοδήποτε να τον χαρακτηρίζει συκοφάντη».
ΚΥΡΙΑΚΗ 31 ΟΚΤΩΒΡΙΟΥ  1999 διεθνήΔιεξάγονται προεδρικές εκλογές  στην «ΠΓΔΜ», περίπου 1.610.000 ψηφοφόροι καλούνται να εκλέξουν τον διάδοχο του Κ. Γκλιγκόροφ (6  είναι οι υποψήφιοι).  Τα πρώτα αποτελέσματα  αναμένεται να ανακοινωθούν την επόμενη μέρα.Σε ανακοίνωση της γιουγκοσλαβικής κυβέρνησης αναφέρεται ότι από την ημέρα που οι δυνάμεις του ΝΑΤΟ ανέλαβαν τον έλεγχο του Κοσσυφοπεδίου, 267 άτομα μη αλβανικής καταγωγής έχασαν τη ζωή τους στην περιοχή αυτή.Ρωσικές πηγές αναφέρουν ότι οι ρωσικές δυνάμεις συνεχίζουν την πολιορκία του Γκρόζνι και ο αποκλεισμός της πρωτεύουσας της Τσετσενίας είναι ολοκληρωτικός.
ΔΕΥΤΕΡΑ 1 ΝΟΕΜΒΡΙΟΥ  1999Ο Υπ. Δικαιοσύνης Ε. Γιαννόπουλος με έγγραφό του ζητά από τον εισαγγελέα του Αρείου Πάγου την διεξαγωγή έρευνας για τις καταγγελίες(δημοσίευμα εφημερίδας «Απογευματινή»), συνέντευξη του βουλευτή της ΝΔ Δ. Κωστόπουλου ότι: «Για να πάρει κανείς δημόσιο έργο πρέπει να πληρώσει μίζα (στο υπουργείο ΥΠΕΧΩΔΕ)».Υπό την προεδρία του προέδρου  της  ΝΔ πραγματοποιείται σύσκεψη των τομεαρχών του κόμματος (μεταξύ των θεμάτων συζητούνται κατά τη διάρκεια της σύσκεψης είναι το «Ξυστό» - και οι παράνομες προσλήψεις στο δημόσιο .  Για το «Πρώτο» ο εκπρόσωπος Τύπου Α. Σπηλιωτόπουλος δηλώνει ότι: «Είναι καταφανής η μη τήρηση της  σχετικής  σύμβασης,  όπως  καταφανής  είναι  και  η  παράνομη ανανέωσή  της.Ο Κυβερνητικός Εκπρόσωπος Δ. Ρέππας αναφερόμενος στην επικείμενη σύνοδο των ηγετών των χωρών- μελών της Ε.Ε. στο Ελσίνκι και στο θέμα της αναγνώρισης της Τουρκία ως υποψήφια για ένταξη στην Ε.Ε. χώρας, αναφέρει. «Η ελληνική κυβέρνηση και στην Σύνοδο Κορυφής στο Ελσίνκι θα διατυπώσει τη θέση της με γνώμονα το εθνικό συμφέρον.  Δεν υπάρχει οποιοδήποτε πρόβλημα. Δεν πρόκειται να είναι οι στιγμές τόσο άσχημες για την ελληνική κυβέρνηση, για έναν πολύ απλό  λόγο: Η ελληνική κυβέρνηση έχει ξεκάθαρη, έχει σαφέστατη πολιτική για το συγκεκριμένο ζήτημα.  Είναι θέμα άλλων να αποσαφηνίσουν πλήρως την πολιτική τους, ώστε να προκύψει, και επιθυμούμε να προκύψει, συμφωνία για το θέμα της απόκτησης από την Τουρκία της ιδιότητας της υποψήφιας προς ένταξη στην Ε.Ε. χώρας.  Εμείς έχουμε ξεκαθαρίσει την πολιτική μας, ή οποία θα εκφραστεί εκείνη την ώρα συμπυκνωμένη με ένα ¨Ναι¨ ή ένα ¨Όχι¨. Μπορεί να συμβεί το ένα, μπορεί να συμβεί το άλλο». Ο Κυβερνητικός  Εκπρόσωπος  Δ. Ρέππας, αναφερόμενος στις καταγγελίες της ΝΔ ότι  η κυβέρνηση ότι σχετικά με τα οικονομικά δεδομένα κάνει «δημιουργική λογιστική», δηλώνει : «Μας κατηγορούν ότι παραποιούμε τα στοιχεία, έχουν πει ότι ¨μακιγιάρουμε¨ τα οικονομικά μεγέθη, ενώ γνωρίζουν πολύ καλά ότι οι ελεγκτικοί φορείς της Ε.Ε. έχουν κατ’ επανάληψη ελέγξει  την  πορεία  των οικονομικών μεγεθών της χώρας και μας έχουν αποφανθεί θετικά».Ο Οικουμενικός Πατριάρχης Βαρθολομαίος έχει στο Φανάρι συνάντηση-συνομιλία με τον Αμερικάνο πρεσβευτή Στην  Άγκυρα Μ. Πάρις,Ο βουλευτής του ΠΑΣΟΚ Ε. Βλασσόπουλος  σε  επιστολή  του προς τον πρόεδρο της βουλής Α. Κακλαμάνη αναφέρει μεταξύ άλλων ότι: «Είναι λυπηρό ότι το πνεύμα και το γράμμα των πορισμάτων (σ.σ. του συμποσίου που πραγματοποιήθηκε στις Βρυξέλλες  για τον καθορισμό και της μορφής, του περιεχομένου και του στόχου του προς δημιουργία Μουσείου της Ευρώπης) απουσιάζει το ενδιαφέρον για την ένταξη των στοιχείων του αρχαιοελληνικού και βυζαντινού πολιτισμού στην ύλη του εν λόγω μουσείου. Εκείνο όμως που αποτελεί πρόκληση είναι ότι στην πραγματικότητα δεν απουσιάζει αναφορά στον ελληνικό πολιτισμό. Αντίθετα, ρητά αποκλείονται τα στοιχεία του ως Αταίριαστα με την ιδέα μια Ενωμένης Ευρώπης και  περισσότερο συγγενικά με τη μεσογειακή ταυτότητα, και τίθεται ως χρονικό ορόσημο  της  ευρωπαϊκής  ιστορίας η σκέψη του Καρλομάγνου».Αύξηση κατά 3,46% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθείς τις 5.630,27 μονάδες.
ΔΕΥΤΕΡΑ 1 ΝΟΕΜΒΡΙΟΥ  1999 διεθνήΟ Τούρκος πρωθυπουργός  Μπ. Ετσεβίτ, μιλώντας στη τηλεόραση και αναφερόμενος στο Κυπριακό, λέει: «Η Ελλάδα έχει χάσει το δικαίωμα να είναι εγγυήτρια δύναμη στην Κύπρο, διότι το πραξικόπημα του 1974 προήλθε από  την  Ελλάδα». Στις προεδρικές εκλογές που έγιναν την Κυριακή στην Ουρουγουάη ο υποψήφιος της κεντροαριστεράς Τ. Βασκέζ συγκεντρώνει το 38,51% των ψήφων και έρχεται πρώτος, ενώ ο υποψήφιος του κυβερνώντος κόμματος του Κλοράντο Χ. Μπατλ έρχεται δεύτερος συγκεντρώνοντας το 31,32% των ψήφων(ο νικητής θα αναδειχθεί στο Β’ γύρο).Σύμφωνα με τα αποτελέσματα των βουλευτικών εκλογών που έγιναν την Κυριακή στη Γεωργία το κόμμα του προέδρου Ε. Σεβαρντνάτζε, η ¨Ένωση Πολιτών¨, πήρε το 52% των ψήφων, ενώ το ¨Κόμμα της Γεωργικής  Ένωσης για την Ανανέωση¨  του Α. Αμπατζίτζε  πήρε  το  26,5% των ψήφων.Γίνεται γνωστό ότι στην Ουκρανία ο Λ. Κούτσμα(σημερινός πρόεδρος) πήρε το 36,4% των ψήφων, ενώ ο κυριότερος αντίπαλός του Π. Σιμονένκο πήρε το 22,3% των ψήφων(ο νικητής θα αναδειχθεί στο Β’ γύρο).Οι ρωσικές δυνάμεις συνεχίζουν να βομβαρδίζουν το Γκρόζνι  και  άλλες  περιοχές  της  Τσετσενίας.
ΕΥΓΕ ΣΤΟΥΣ ΚΑΛΑΜΑΤΙΑΝΟΥΣ
ΣΥΝΕΡΓΑΣΙΑ ΑΝΑΓΝΩΣΤΗ: ΛΕΙΤΟΥΡΓΕΙ ΚΑΝΟΝΙΚΑ ΤΟ ΤΖΑΜΙ ΣΤΗΝ ΑΘΗΝΑ; https://ethnikismos.net/2020/04/15/%cf%83%cf%85%ce%bd%ce%b5%cf%81%ce%b3%ce%b1%cf%83%ce%b9%ce%b1-%ce%b1%ce%bd%ce%b1%ce%b3%ce%bd%cf%89%cf%83%cf%84%ce%b7-%ce%bb%ce%b5%ce%b9%cf%84%ce%bf%cf%85%cf%81%ce%b3%ce%b5%ce%b9-%ce%ba%ce%b1%ce%bd/''Πριν από μία ώρα περίπου, κατά τις 18:30, βρισκόμουν για δουλειά σε μεταφορική εταιρεία κοντά στο σταθμό Ελαιώνα, στο Βοτανικό. Ξαφνικά, μέσα στην απόλυτη ησυχία που επικρατούσε, άκουσα το γνωστό κάλεσμα για πιστούς που απευθύνεται από τα τζαμιά στους μουσουλμάνους, για να προσευχηθούν!!!Αρχικά, νόμισα ότι ίσως ήταν από κοντινή Εκκλησία (υπάρχει ένα εκκλησάκι και μια μεγαλύτερη κοντά στο τζαμί), αλλά η γλώσσα που ακουγόταν ήταν ξένη και σε καμία περίπτωση δεν έμοιαζε αυτό το «μοιρολόι» με τις γνωστές μελωδίες των ύμνων της Μεγάλης Εβδομάδας.Δυστυχώς, λόγω έλλειψης χρόνου, δεν μπόρεσα να πάω να δω από κοντά τι γίνεται. Παρακαλώ όποιον είναι κοντά στην περιοχή να κάνει μια «αυτοψία» για να επιβεβαιώσει ή να διαψεύσει πιθανή λειτουργία του τεμένους στον Βοτανικό.Πραγματικά, εύχομαι να άκουσα λάθος. Διότι αν μας έχουν κλείσει ερμητικά (για λόγους υγείας) όλες τις Εκκλησίες μεγαλοβδομαδιάτικα, απαγορεύουν τις καμπάνες και τα μεγάφωνα, κυνηγούν ανηλεώς τους Ιερείς που κοινωνούν ΚΑΙ ΤΑΥΤΟΧΡΟΝΑ ΕΧΟΥΝ ΑΦΗΣΕΙ ΤΟ ΤΖΑΜΙ ΝΑ ΛΕΙΤΟΥΡΓΕΙ ΚΑΝΟΝΙΚΑ ΣΤΟ ΚΕΝΤΡΟ ΤΗΣ ΕΛΛΗΝΙΚΗΣ ΠΡΩΤΕΥΟΥΣΑΣ, μιλάμε για αδιανόητη πρόκληση!Απάντηση ΕΘΝΙΚΙΣΜΟΣ.ΝΕΤ: Δεν άκουσες λάθος! Εξ’ όσων διαπιστώσαμε, το τζαμί λειτουργεί κανονικότατα!''
Στην Αγία Αικατερίνη της Μόριας...οι εικόνες μαζεύτηκαν σήμερα μετά τα συνεχόμενα σπασίματα και το κτήριο έπαψε να είναι τόπος λατρείας. Από τον Άγιο Ιωάννη είχαν μαζευτεί δύο χρόνια πριν για τον ίδιο λόγο. Από τον Άγιο Γεώργιο δε χρειάστηκε να μαζευτεί κάτι, τις είχαν σπάσει όλες.Οι εκκλησίες μας απέκτησαν την όψη που έχουν οι χριστιανικοί ναοί στην Κατεχόμενη Κύπρο. Το χωριό μας λεηλατείται και το νησί μας κινδυνεύει. Οι περισσότεροι κάτοικοι δε φαίνεται να έχουν καταλάβει ακόμα τι συμβαίνει και συνεχίζουν αστειεύονται με τα περιοριστικά μέτρα ή να φωτογραφίζουν τα κουλουράκια που πλάθουν στο σπίτι.Καλό Πάσχα και Καλή Ανάστασηhttps://www.facebook.com/permalink.php?story_fbid=3035798203151835&id=100001650551267στο μεταξυ απο διαφορες ειδησεις μαθαινουμε οτι επετρεψαν να αιτηθουν ασυλο ή και να εχουν ηδη επιβραβευτει με ασυλο επενδυτες απο το καμερουν οπου δεν γινεται πολεμος και συνεπως δεν πληρουν κανενα κριτηριο:48χρονος από το Καμερούν το πρώτο θετικό δείγμα κορονοϊού στην Καρδίτσαhttps://www.ethnos.gr/ellada/100203_48hronos-apo-kameroyn-proto-thetiko-deigma-koronoioy-stin-karditsaΘρίλερ στην Καρδίτσα: Σε... καραντίνα για κορονοϊό τρία σπίτια που μένουν αλλοδαποίhttps://www.ethnos.gr/ellada/100315_thriler-stin-karditsa-se-karantina-gia-koronoio-tria-spitia-poy-menoyn-allodapoiΚαρδίτσα: Αλλοδαπός από το Καμερούν θετικός στον ιό - «Σουλάτσαρε» σε νοσοκομεία και ΚΤΕΛhttps://www.pronews.gr/ygeia/868882_karditsa-allodapos-apo-kameroyn-thetikos-ston-io-soylatsare-se-nosokomeia-kai-ktel
κλαιγεται ο βοριδης(ναι αυτος που παλια εβγαζε κοκκινη καρτα στους αλλοδαπους) που τα συνορα με την αλβανια ειναι κλειστα και δεν μπορουν να ερθουν αλβανοι να εργαστουν στην συγκομιδη και τωρα ανανεωνει αδειες εργασιας πολιτων τριτων χωρων,εκδιδει νεες,συνεργαζεται με μκο προκειμενου να του φερουν  ''επενδυτες'' απο τα χοτ σποτ αντι να στηριξει το εγχωριο εργατικο δυναμικο(ανεργων και μη) και γιατι δεν εφαρμοζουν το γαλλικο μοντελο;στη γαλλια 150000 γαλλοι προσφερθηκαν να εργαστουν στην συγκομιδη,εκτος απο την οικονομικη βοηθεια που παιρνουν λογω πανδημιας που αναγκαστηκαν να σταματησουν να εργαζονται στις δουλειες τους θα παιρνουν και τον μισθο απο την συγκομιδη(στην ιταλια μαλιστα διαβαζω οτι θα ειναι υποχρεωτικο για να παρουν την οικονομικη βοηθεια),παρα πολλοι ελληνες ακομα και ανεργοι θα μπορουσαν να βοηθηθουν με αυτον τον τροπο,εδω και μια προσφατη προταση(που υποστηριζω εδω και αρκετο καιρο):''Η αποστροφή που δείχνουν οι γηγενείς στις ελιές και στα αμπέλια, μπορεί να οφείλεται κι αλλού. Ο πρόεδρος του Εργατικού Κέντρου καταθέτει τη δική του άποψη - εξήγηση: «Ξέρω κόσμο που θέλει να πάει να δουλέψει. Αυτή τη στιγμή έχουμε 20-25.000 εποχιακούς οι οποίοι, με το που τελειώνει η τουριστική σεζόν κάθονται. Αρκετοί από αυτούς θέλουν να πάνε στις ελιές, όμως φοβούνται μην χάσουν το ταμείο ανεργίας – αν περάσουν τα 230 ένσημα χάνουν το ταμείο».Και δεν είναι οι μόνοι που διστάζουν, σύμφωνα με τον κ. Βοργιά: «Γνωρίζω κι άλλους ανέργους που δεν πάνε στις ελιές επειδή φοβούνται ότι θα χάσουν... την κάρτα ανεργίας».Αναλογιζόμενος όλα αυτά, ο πρόεδρος του Εργατικού Κέντρου μετά λόγου γνώσεως συμπεραίνει ότι «ο ΟΑΕΔ επιδοτεί την ανεργία και όχι την απασχόληση».Τι θα μπορούσε όμως να γίνει; Ο πρόεδρος του ΕΚΗ απαντά και προτείνει: «Το αρμόδιο Υπουργείο θα μπορούσε να εξαιρέσει τον πρωτογενή τομέα από την ισχύουσα νομοθεσία. Μία απλή υπουργική απόφαση είναι, η οποία θα επιτρέψει σε όσους ανέργους και εποχιακούς το επιθυμούν να κάνουν νόμιμα μεροκάματα στις ελιές και στα χωράφια, χωρίς να κινδυνεύουν να αντιμετωπίσουν κάποια κύρωση και να χάσουν τα προνόμιά τους».''εδω πως το προσεγγιζουν το ζητημα πολυ σωστα χωρες οπως γαλλια,γερμανια και ιταλια:Zehntausende wollen auf dem Feld helfenhttps://www.faz.net/aktuell/wirtschaft/unternehmen/corona-krise-zehntausende-wollen-auf-dem-feld-helfen-16703333.html«Όσοι λάβουν το επίδομα ανεργίας, να βοηθήσουν στην συγκομιδή φρούτων και λαχανικών»...Στήριξη του αγροτικού τομέα ζήτησε η ιταλίδα υπουργός Γεωργίαςhttps://www.newsbeast.gr/world/arthro/6166476/osoi-lavoyn-to-epidoma-anergias-na-voithisoyn-stin-sygkomidi-froyton-kai-lachanikon
Αφιερώνεται στον κ. Δήμαρχο ο παρακάτω σοφός λόγος ενός πραγματικού δημοκράτη, του Τζον Γκαλμπρέιθ''Δημοκρατία υπάρχει μόνο εκεί, όπου οποιοσδήποτε πολίτης έχει το δικαίωμα να λέγει ελεύθερα ότι δεν υπάρχει Δημοκρατία''.
Το βίντεο με τις καταγγελίες της αντιπολιτευόμενης προς τον δήμαρχο παράταξης μέχρι στιγμής το είδαν πάνω από 100.000 πολίτες.Αυτό μήπως σημαίνει κάτι για τον δήμαρχο;;;;;;;
Μα καλά είναι ΤΡΕΛΛΟΣ ???Θα εκδιώξει την μοναδική χώρα πουΕΚΠΡΟΣΩΠΕΙ ΤΟΝ ΕΥΡΩΠΑΙΚΟ ΠΟΛΙΤΙΣΜΟ & ΚΟΥΛΤΟΥΡΑ ?Τί θα καπνίζουνε μετά στην Ολλανδια ? Ταμπάκο ?ΑΔΗΣ
ΤΕΤΑΡΤΗ 13 ΟΚΤΩΒΡΙΟΥ  1999       Ο επίτιμος πρόεδρος της ΝΔ Κ. Μητσοτάκης σε συνέντευξή του στο τηλεοπτικό σταθμό «MEGA»:  «Σωστά έστειλε ο Κ. Σημίτης  μήνυμα  προς  την  τουρκική  πλευρά,  δεν  σας  κρύβω, και  εγώ  το  έστειλα   με  το δικό μου τρόπο προς την  τουρκική   πλευρά».  Σε άλλο σημείο «Στην Ελλάδα – δόξα το Θεό – έχουμε μια κατάσταση καλή για να έχουμε μια κυβέρνηση η οποία, αφού  πέρασε το ΠΑΣΟΚ από πολλές  περιπλανήσεις,  μπαίνει στην σωστή κατεύθυνση  του διαλόγου και  της προσπάθειας  ειρηνικής  επίλυσης  των διαφορών μας.  Έχουμε μια αντιπολίτευση υπεύθυνη, εν πάση περιπτώσει δεν έχουμε την ακραία αντιπολίτευση του παρελθόντος  και έχουμε και τα μικρά κόμματα τα οποία εν πολλοίς συνεισφέρουν θετικά».Σε δηλώσεις που κάνει στον τηλεοπτικό σταθμό «ΜΕΓΚΑ» ο πρώην πρωθυπουργός Μ. Γιλμάζ  λέει: «Αν αναμένετε μια χειρονομία από  την Τουρκία ζωτικής σημασίας για το Κυπριακό, φοβάμαι πως η Τουρκία δεν είναι σε θέση να κάνει  καμία  χειρονομία».Ο Υπ. Εξωτερικών Γ. Παπανδρέου σε δηλώσεις του, αναφερόμενος στο θέμα της διεύρυνσης της Ε.Ε., λέει ότι: «Όλες οι χώρες στα Βαλκάνια θεωρούμε ότι μπορούν να είναι μέλη της Ε.Ε. Συμπεριλαμβάνουμε σε αυτή την πρότασή μας και τη Γιουγκοσλαβία» (αφήνει να εννοηθεί ότι αναφέρεται στην μετά-Μιλόσεβιτς Γιουγκοσλαβία).Ο  Υπ. Εξωτερικών Γ. Παπανδρέου  έχει συνάντηση στην Αθήνα με τον Κύπριο ομόλογο του Κασουλίδη. Σε δηλώσεις που κάνει ο Κύπριος υπουργός  λέει «Υπάρχουν αυτή τη στιγμή τρεις  παράλληλοι διαπραγματευτικού δρόμοι, οι προσπάθειες  λύσης του Κυπριακού, οι ελληνοτουρικές  σχέσεις  και οι ευρωτουρκικές  σχέσεις.  Αυτοί οι τρείς ανεξάρτητοι δρόμοι δεν σχετίζονται μεταξύ τους, είναι ανεξάρτητοι. Οποιαδήποτε πρόοδος όμως στον ένα ενισχύει τους άλλους δύο». Ο Υπ. Αμύνης Α. Τσοχατζόπουλος στο πλαίσιο της επίσκεψης που πραγματοποιεί στο Ισραήλ, είχε συνάντηση με  τον Ισραηλινό πρόεδρο Ε. Βάιζμαν(προεδρικό μέγαρό, Δυτική Ιερουσαλήμ).Υπό την προεδρία του Κ. Καραμανλή συνέρχεται η Εκτελεστική Επιτροπή της ΝΔ. Σε δηλώσεις που κάνει ο εκπρόσωπος Τύπου του κόμματος Α. Σπηλιωτόπουλος λέει και τα εξής: «Σήμερα αποφασίσαμε τη μετωπική σύγκρουση με τη διαφθορά. Το μείζον πρόβλημα, που αυτή τη στιγμή υπάρχει, είναι ότι κυριαρχεί η αδιαφάνεια σε κάθε πτυχή του δημόσιου βίου. Αυτή τη νοσηρότητα η ΝΔ είναι αποφασισμένη να την πολεμήσει και στην κατεύθυνση αυτή θα επιδιώξει συνεννόηση με τα  υπόλοιπα  κόμματα  της  αντιπολίτευσης».
ΤΕΤΑΡΤΗ 13 ΟΚΤΩΒΡΙΟΥ 1999 διεθνήΟ πρόεδρος  της  Ευρωπαϊκής  Επιτροπής Ρ. Πρόντι  παρουσιάζει  στο  Ευρωπαϊκό κοινοβούλιο την έκθεση της επιτροπής  για θέματα διεύρυνσης της Ε.Ε. και αναφερόμενος στην Τουρκία λέει: «Η περίπτωση της Τουρκίας θέλει ειδική μεταχείριση» (έχει σαφώς το καθεστώς της υποψήφιας χώρας – δεν μπορεί να αρχίσουν διαπραγματεύσεις ένταξης  γιατί  δεν  πλήρη  τα  πολιτικά  κριτήρια που προβλέπει η Κοπεγχάγη). Ο Τούρκος Υπ. Εξ Ι. Τζεμ μιλώντας στην τουρκική εθνοσυνέλευση για ελληνοτουρκικά: «Η Ελλάδα και η Τουρκία έχουν δικές  τους αλήθειες και  δεν  παραιτούνται  από   αυτές». Συνεχίζοντας λέει ότι: «Δεν είναι σωστό να πιστεύεται ότι επειδή  υπάρχει  κάποια ηπιότητα, θα βελτιωθούν όλα. Η Τουρκία και  Ελλάδα αγωνίζονται  για  τα συμφέροντα τους. Η επιδεξιότητα είναι να βρεθούν τα κοινά σημεία, εάν υπάρχουν κοινά σημεία, στα συμφέροντα αυτά».  Σε άλλο σημείο της ομιλίας του λέει: «Προ ετών η ελληνική εξωτερική πολιτική θεωρούσε ότι το συμφέρον  της Ελλάδος ήταν η διαμάχη με τη Τουρκία. Η σημερινή εξωτερική πολιτική όμως θεωρεί ότι συμφέρον της Ελλάδος είναι  και να μην βρίσκεται σε διαμάχη με την Τουρκία και να μειώσει την ένταση στο Αιγαίο. Η μεταξύ τους διαφορά είναι σημαντική, όμως κατά βάση υπάρχουν υπολογισμοί που έχουν να κάνουν με τα ίδια τα συμφέροντα». «Εξηγήσαμε με σαφήνεια στους συνομιλητές μας ότι η Τουρκία δεν έχει βλέψεις επί των εδαφών κανενός». Στο Πακιστάν ο Πραξικοπηματίας στρατηγός Π. Μουσάραφ στο διάγγελμά που απευθύνει προς τον Πακιστανικό λαό, αναφέρει ότι: «Οι ένοπλες δυνάμεις παρενέβησαν προκειμένου να θέσουν τέρμα στην αβεβαιότητα και την αταξία που επικρατούσαν στην χώρα (το πραξικόπημα καταδικάζουν πολλές χώρες). Ο Λευκός Οίκος σε ανακοίνωση του αναφέρει ότι: «Επιθυμεί την αποκατάσταση πολιτικής διακυβέρνησης, συμβατή με τις δημοκρατικές αρχές και το Σύνταγμα». Ο πρώην Γενικός Γραμματέας του ΝΑΤΟ Χ. Σολάνα δηλώνει ότι: «Όταν μαθαίνεις για στρατιωτικό πραξικόπημα και ξέρεις ότι η χώρα έχει πυρηνικά, θα πρέπει να ανησυχείς».  Η πρώην πρωθυπουργός Μπεναζίρ Μπούτο δηλώνει ότι: «Η 12η Οκτωβρίου δεν θα μείνει γνωστή ως η μέρα που ¨πέθανε η δημοκρατία¨,  αλλά ως  η ημέρα που η δημοκρατία αρχίζει να ¨ξαναγεννιέται¨».
ΠΕΜΠΤΗ 14 ΟΚΤΩΒΡΙΟΥ  1999Ο Υπ. Άμυνας Α. Τσοχατζόπουλος έχει στο Τελ Αβίβ συνάντηση με τον Ισραηλινό πρωθυπουργό και Υπουργό  Άμυνας  Ε. Μπάρακ. Οι δύο άνδρες υπογράφουν νέα συμφωνία  στρατιωτικής συνεργασίας Ελλάδος- Ισραήλ.  Σε  δηλώσεις  που  κάνει  ο  Έλληνας  υπουργός αναφέρει και τα εξής: «Αποφασίσαμε να ανανεώσουμε τη συμφωνία και να τη διευρύνουμε με όλα εκείνα τα στοιχεία που συγκεκριμένα πλέον επιβάλλουν οι ανάγκες  ενδυνάμωσης της αμυντικής μας συνεργασίας»(η προηγούμενη συνεργασία είχε υπογραφεί το 1994). Έντονή είναι η αντιπαράθεση μεταξύ κυβέρνησης και αντιπολίτευσης, εντός και εκτός βουλής, για το θέμα του «Ολυμπιακού Βιντεολόττο» (τα έσοδα θα διατεθούν για την οργάνωση των Ολυμπιακών Αγώνων του 2004). Η κυβέρνηση υποστηρίζει ότι: «Το ¨Βιντεολόττο¨ είναι δέσμευση προς την ΔΟΕ από το φάκελο διεκδίκησης των Ολυμπιακών Αγώνων. Η ΝΔ ζητά τη ματαίωση του ¨Βιντεολόττο¨. Ο Στ. Μάνος ισχυρίζεται ότι ο διαγωνισμός για το ¨Βιντεολόττο¨ είναι  διάτρητος).Ο εκπρόσωπος Τύπου της ΝΔ Α. Σπηλιωτόπουλος, με αφορμή το θέμα του «Ολυμπιακού Βιντεολόττο» δηλώνει ότι: «Οι κυβερνήσεις  του ΠΑΣΟΚ ευθύνονται για τη διαφθορά που μαστίζει σήμερα το δημόσιο βίο της χώρας και είναι αυτές που εισήγαγαν και θεσμοθέτησαν διαδικασίες αδιαφάνειας». Συνεχίζοντας  λέει  ότι: «Η ΝΔ θα αγωνιστεί κατά τρόπον ανένδοτο κατά της διαφθοράς, έχει την πολιτική βούληση και έχει επεξεργαστεί τους κατάλληλους μηχανισμούς για να παρέμβει άμεσα και αποτελεσματικά».Ο επίτιμος πρόεδρος της ΝΔ Κ. Μητσοτάκης, μιλώντας στη βουλή και αναφερόμενος στο «Ολυμπιακό Βιντεολόττο», λέει: «Τι θέλει η κυβέρνηση να κάνει; Τόσο πολύ υποδουλωμένη είναι στα διαπλεκόμενα, ώστε θέλει καλά και σώνει να φτιάξει αυτό το λαχείο, το οποίο δεν είναι ολυμπιακό λαχείο, αλλά  αποτελεί  ολυμπιακή ντροπή. Η Ελλάς σήμερα είναι η Ελλάς των διαπλεκομένων».
ΠΕΜΠΤΗ 14 ΟΚΤΩΒΡΙΟΥ  1999Η Ιεραρχία της Εκκλησίας της Ελλάδος εκλέγει ως μητροπολίτη Θεσσαλιώτιδος και Φαναριοφερσάλων τον Θεόκλητο Κουμαριανό(46 ετών).Πτώση κατά 3,88% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 5.916,68 μονάδες.ΠΕΜΠΤΗ  14 ΟΚΤΩΒΡΙΟΥ 1999 διεθνήΣτο Πακιστάν οι πραξικοπηματίες κλείνουν το κτήριο της βουλής και δηλώνουν ότι δεν προτίθενται να επιβάλλουν στρατιωτικό νόμο. ο Αμερικανός πρόεδρος Μπ. Κλίντον, «Χαρακτηρίζει τα γεγονότα στο Πακιστάν ως συμφορά για  την πακιστανική δημοκρατία».
ΠΑΡΑΣΚΕΥΗ  15 ΟΚΤΩΒΡΙΟΥ 1999   Ο γραμματέας της Κ.Ε. του ΠΑΣΟΚ Κ. Σκανδαλίδης σε δηλώσεις που κάνει στην Καρδίτσα αναφέρει και τα εξής: «Εμείς θέλουμε εκλογές στο τέλος της τετραετίας, θέλουμε εκλογές μετά την οριστική ένταξη στην ΟΝΕ. Πρέπει η χώρα από το Μάρτιο ως  τον Ιούνιο, που θα υπάρξει η τελική κρίση, να είναι ήσυχη και με πολιτική σταθερότητα διότι θα μετριέται κάθε στιγμή η οικονομία μας. Και ασφαλώς, ολοκληρώνοντας το έργο μας θα ζητήσουμε την ψήφο του λαού. Αν η αντιπολίτευση έχει πάρει απόφαση, γιατί από ότι καταλαβαίνω μάλλον μετέωρα βήματα κάνει μέχρι τώρα, αν έχει πάρει την οριστική απόφαση να οδηγήσει τη χώρα σε εκλογές το Μάρτιο, ας αναλάβει το τίμημα και το κόστος αυτών των εκλογών. Σε αυτή την περίπτωση, και στις 26 Μαρτίου το ΠΑΣΟΚ θα κερδίσει τις εκλογές».Ο πρόεδρος της ΝΔ Κ. Καραμανλής έχει  συνάντηση  με  τον  πρόεδρο  της  βουλής  Απ. Κακλαμάνη. Σε δηλώσεις που κάνει ο Κ. Καραμανλής, μετά το τέλος της συνάντησης, λέει: «Επισκέφθηκα τον πρόεδρο της βουλής για να τον ενημερώσω για το μέγα σκάνδαλο της υπόθεσης των ¨κουλοχέρηδων¨. Το θεώρησα υποχρέωσή μου να τον ενημερώσω και λόγω της θεσμικής μου ιδιότητος και διότι έχει πολλές φορές αντιταχθεί στα φαινόμενα αδιαφάνειας. Θέλω για μια ακόμη φορά να πω ότι αυτή η υπόθεση είναι ντροπή και αίσχος. Να γεμίσει δηλαδή η Ελλάδα, κάθε γειτονιά και κάθε χωριό με ¨κουλοχέρηδες¨ και μάλιστα με μια διάτρητη σύμβαση. Και θέλω ακόμα να πω ότι παράταση σιωπής της κυβέρνησης σε αυτό το θέμα ισοδυναμεί με ενοχή, εάν δεν το πάρουν πίσω, τότε θα έχει αποδειχθεί ότι είναι κυβέρνηση του τζόγου. Και θέλω να πω προς όλους τους Έλληνες και τις Ελληνίδες ότι εμείς αυτό δεν θα το αφήσουμε να περάσει»(ο λόγος για το «Ολυμπιακό Βιντεολόττο»).Πτώση κατά 2,17% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 5.788,49 μονάδες.
ΠΑΡΑΣΚΕΥΗ  15 ΟΚΤΩΒΡΙΟΥ  1999 ΔιεθνήΤο Νόμπελ Ειρήνης απονέμεται στο μη Κυβερνητική Οργάνωση «Γιατροί χωρίς Σύνορα». Ο αξιωματούχος των «Γιατρών  χωρίς  σύνορα» Φιλίπ Μπιμπερσόν, δηλώνει: «Λιγότερη τιμή και περισσότερο βάρος ευθύνης είναι το Νόμπελ Ειρήνης».Πραγματοποιείται στο Τάμπελε της Φιλανδίας έκτακτη σύνοδος των ηγετών των χωρών-μελών της Ε.Ε. Συζητούνται θέματα που αφορούν  τη  λαθρομετανάστευση και θέματα που αφορούν την παροχή ασύλου. Οι Ευρωπαίοι ηγέτες αποφάσισαν επίσης την σύνταξη μιας  Χάρτας με τα θεμελιώδη Δικαιώματα του Ευρωπαίου Πολίτη (οι σύνεδροι  κατά τη διάρκεια του δείπνου που παρατίθεται συζητούν και  το θέμα της «ενταξιμότητας»  της Τουρκίας στην Ε.Ε.).Στο Πακιστάν ο πραξικοπηματία Μουσάραφ αναστέλλει την ισχύς του Συντάγματος, διαλύει το κοινοβούλιο και κηρύσσει τη χώρα σε κατάσταση εκτάκτου ανάγκης. Ο ίδιος αυτοδιορίζεται ανώτατος ηγέτης της χώρας.Ο εκπρόσωπος του Λευκού Οίκου Μ. Χάμερ, με αφορμή τις εξελίξεις στο Πακιστάν δηλώνει: «Ζητούμε την άμεση αποκατάσταση της πολιτικής εξουσίας και θα ζητήσουμε διευκρινήσεις για τις επιπτώσεις της σημερινής ανακοίνωσης». Με αφορμή τις ίδιες εξελίξεις ο εκπρόσωπος του Ινδικού Υπ. Εξωτερικών δηλώνει: «Ανησυχούμε  για  την  κατεύθυνση  προς  την οποία κινείται η κατάσταση. Συνεχίζουμε να παρακολουθούμε στενά στις εξελίξεις».Συνεχίζονται οι ρωσικές επιχειρήσεις στη Τσετσενία. Σε δηλώσεις που κάνει ο επικεφαλής των ρωσικών δυνάμεων στρατηγός Β. Καζάντεφ, λέει ότι: «Ολοκληρώθηκε η πρώτη φάση των επιχειρήσεων στην Τσετσενία.
ΣΑΒΒΑΤΟ  16 ΟΚΤΩΒΡΙΟΥ  1999Σε δηλώσεις που κάνει (Τάμπελε-Φιλανδία) ο πρωθυπουργός Κ. Σημίτης, αναφερόμενος στα πεπραγμένα της έκτακτης συνόδου των ηγετών των χωρών-μελών της Ε.Ε. λέει: «Θεωρούμε ότι η ευρωπαϊκή προοπτική της Τουρκίας ωφελεί την Τουρκία, την Ένωση και συμβάλει στην ειρήνη και στη συνεργασία στην περιοχή, αλλά θα πρέπει να είμαστε ξεκάθαροι ότι η υποψηφιότητα της Τουρκίας είναι μια υποψηφιότητα που έχει συγκεκριμένο περιεχόμενο, είναι γνήσια, συνεπάγεται ευθύνες, συνεπάγεται υποχρεώσεις και όχι μόνο δικαιώματα. Ότι δικαιώματα, ευθύνες, υποχρεώσεις προκύπτουν από τις συνθήκες του Άμστερνταμ και τις αποφάσεις οι οποίες  πάρθηκαν από τα Ευρωπαϊκά Συμβούλια σε συνέχεια της συνθήκης του Άμστερνταμ, αλλά και σχετίζονται γενικά με τα θέματα της  διεύρυνσης  και  από  τις  αποφάσεις  αυτές  και τις συνθήκες αυτές προκύπτουν ορισμένες αρχές  που θα  πρέπει να τηρηθούν. Ο σεβασμός του Διεθνούς Δικαίου και των Διεθνών Συνθηκών, η ειρηνική διευθέτηση των διαφορών, ο σεβασμός της εδαφικής ακεραιότητας των γειτονικών χωρών, το δικαίωμα κάθε άλλης  ευρωπαϊκής  χώρας  να αποτελεί και αυτή μέλος της Ε.Ε.» . Σε άλλο σημείο των δηλώσεών του ο πρωθυπουργός, αναφερόμενος στο θέμα της ένταξης της Κύπρου στην Ε.Ε., λέει: «Ετόνισα ότι είναι ανάγκη να συνεχισθούν , χωρίς δυσκολίες, απρόσκοπτα οι διαπραγματεύσεις που έχουν ξεκινήσει και να πραγματοποιηθεί η είσοδος, ένταξη της Κύπρου στην Ε.Ε. όταν ολοκληρωθούν οι σχετικές διαδικασίες, άσχετα από τα αν έχει λυθεί το πολιτικό πρόβλημα ή όχι».Υπό την προεδρία του προέδρου του Συνασπισμού Ν. Κωνσταντόπουλου συνέρχεται η Κεντρική Πολιτική Επιτροπή του κόμματος προκειμένου να οριστικοποιήσει το περιεχόμενο(θέσεις του κόμματος) της εισήγησης της Κ.Π.Ε.  που θα παρουσιασθεί στο συνέδριο του Συνασπισμού(έχουν υποβληθεί τρία σχέδια).Σε δηλώσεις που κάνει  στη Χαλκιδική ο πρόεδρος του ΔΗΚΚΙ Δ. Τσοβόλας, αναφερόμενος στην κυβέρνηση του ¨Νέου ΠΑΣΟΚ¨ την αποκαλεί: «Κυβέρνηση τρομαγμένων λογιστών που τα δίνουν όλα στις ΗΠΑ και την ευρωπαϊκή τρόικα». Σε δηλώσεις από τη Λάρισα ο γραμματέας της Κ.Ε. του ΠΑΣΟΚ Κ. Σκανδαλίδης  λέει:  «Δεν υπάρχει καμία απολύτως εκχώρηση κυριαρχικών δικαιωμάτων εκ μέρους της Ελλάδος»(απαντά  σε  ερώτηση σχετική με τη δήλωση που φέρεται να έκανε στις  15/10 ο ΥΠ. Εξωτερικών Γ. Παπανδρέου).Σε δηλώσεις που κάνει στο Ηράκλειο το ηγετικό στέλεχος του ΠΑΣΟΚ Θ. Πάγκαλος αναφερόμενος στα ελληνοτουρκικά, λέει:  «Ο Ετσεβίτ είναι εθνικοσοσιαλιστής, ο συνεταίρος  του είναι  οι  «Γκρίζοι  Λύκοι» και για να υπάρξουν αποτελέσματα θα πρέπει να υπάρξει δημοκρατία, που δυστυχώς δεν υπάρχει. Συμφωνώ ότι ο απλός Τούρκος είναι αδελφός  μας, όμως δεν μπορώ να πω το ίδιο και για τους στρατηγούς».
ΣΑΒΒΑΤΟ  16 ΟΚΤΩΒΡΙΟΥ  1999 ΔΙΕΘΝΗΣε δηλώσεις  που κάνει ο  Φιλανδός  πρωθυπουργός  Π. Λιπόνεν,  μετά το τέλος της συνόδου των ηγετών των χωρών-μελών της Ε.Ε. στο Τάμπελε της  Φιλανδίας, αναφερόμενος στο θέμα του χαρακτηρισμού της Τουρκία ως υποψήφια για  ένταξη  στην Ε.Ε. χώρας. Λέει ότι: «Θα θέλαμε να πάρουμε στην Σύνοδο Κορυφής του Ελσίνκι μια θετική απόφαση για την υποψηφιότητα της Τουρκίας.  Όμως  για να συμβεί αυτό θα πρέπει η Τουρκία να προχωρήσει σε συγκεκριμένα βήματα και πράξεις»(με την άποψη αυτή συντάσσονται οι περισσότεροι από τους ηγέτες των χωρών-μελών της Ε.Ε. – η Φιλανδία αυτή την περίοδο ασκεί  την προεδρία της Ε.Ε.).
ΚΥΡΙΑΚΗ  17 ΟΚΤΩΒΡΙΟΥ  1999 Με αφορμή την αξίωση της ΝΔ για παραίτηση του Υπ. Εξωτερικών Γ. Παπανδρέου (εξαιτίας των όσων φέρεται να δήλωσε σχετικά με την «εκχώρηση κυριαρχικών δικαιωμάτων» -μεταφορά αρμοδιοτήτων στην Ε.Ε.) ο Υπ. Άμυνας Α. Τσοχατζόπουλος δηλώνει: «Η κυβέρνηση έχει  δείξει το αδιαπραγμάτευτο των δικαιωμάτων της Ελλάδας αποτελεί σταθερή πολιτική εδώ και χρόνια και για κανέναν δεν μπορεί να δημιουργείται  η εντύπωση ότι υπάρχει θέμα πάνω σε αυτήν την αρχή».Σε δηλώσεις που κάνει στη Θεσσαλονίκη το ηγετικό στέλεχος της ΝΔ Μ. Λιάπης(είναι υπεύθυνος πολιτικού σχεδιασμού της ΝΔ) λέει μεταξύ άλλων: «Η ΝΔ δεν θα αφήσει την Ελλάδα και την κοινωνία να σαπίζουν, όπως κάνει σήμερα η κυβέρνηση Σημίτη». Ο Κ. Καραμανλής είναι άξιος ηγέτης και η ηγεσία της παράταξής είναι ομονοούσα, χωρίς να υπάρχουν στην Κοινοβουλευτική Ομάδα οι έριδες και οι φιλονικίες του παρελθόντος».Ο Υπ. Ανάπτυξης Ε. Βενιζέλος, μιλώντας στη Θεσσαλονίκη και αναφερόμενος στον πρόεδρο της ΝΔ Κ. Καραμανλή, λέει: «Αν θέλει ο Κ. Καραμανλής να έχει συμβολή στην κοινωνική πρόοδο, θα πρέπει να απογαλακτιστεί από την πολιτική των προκατόχων του, η οποία οδήγησε τη ΝΔ στην ήττα των προηγούμενων  εκλογών».Η Πολιτική Γραμματεία και η Κοινοβουλευτική Ομάδα του Συνασπισμού σε έκτακτη κοινή συνεδρίαση αποφασίζουν να προτείνουν στην Κεντρική Πολιτική Επιτροπή του κόμματος την αναβολή του Συνεδρίου του Συνασπισμού. Η Κ.Π.Ε. αποφασίζει την αναβολή του Συνεδρίου(θα συγκληθεί διαρκές συνέδριο προκειμένου να εγκρίνει  την  εκλογική  διακήρυξη του Συνασπισμού).Η εφημερίδα «Ελευθεροτυπία» δημοσιεύει την επιστολή που έστειλε ο  αρχιεπίσκοπος  Αθηνών  Χριστόδουλος στον  Οικουμενικό  Πατριάρχη Βαρθολομαίο (αναφέρεται στο θέμα των μητροπόλεων των λεγόμενων ¨Νέων Χωρών¨).
ΚΥΡΙΑΚΗ  17 ΟΚΤΩΒΡΙΟΥ  1999 ΔιεθνήΟ νέος ηγέτης του Πακιστάν Π. Μουσάραφ ε διάγγελμα του αναφέρει ότι η  πακιστανικές στρατιωτικές δυνάμεις θα αποσυρθούν από τα σύνορα με την Ινδία. Λέει ακόμα: «Ο στρατός δεν θα παραμείνει στην εξουσία περισσότερο από όσο χρειάζεται. Δεν θα επιτρέψω στο λαό να γυρίσει πίσω σε μια εποχή ανεπαρκούς δημοκρατίας, αλλά θα τον οδηγήσω σε μια γνήσια δημοκρατία. Υπόσχομαι ότι θα το κάνω με τη βοήθεια του Θεού. Δεν πρόκειται για δικτατορία, αυτό  που  έγινε είναι  ένας  άλλος  δρόμος  για  τη δημοκρατία».{Γράφεται ότι ο Αμερικανός πρόεδρος Μπ. Κλίντον και ο Νορβηγός πρωθυπουργός Κ.Μ. Μπόντέβικ κατά τη διάρκεια της συνάντησης  που είχαν στο Λευκό Οίκο αποφάσισαν νε συνεργαστούν με στόχο την ενίσχυση της ΕΥΡΩΠΑΪΚΗΣ ΑΣΦΑΛΕΙΑΣ . Εξέφρασε επίσης την επιθυμία τους για τροποποίηση της συνθήκης για τα συμβατικά όπλα (προκειμένου να περιορισθεί η διάδοση ελαφρών όπλων σε περιοχές συγκρούσεων)}.Συνέρχεται στο Παρίσι το προεδρείο της «Σοσιαλιστική Διεθνούς» (κύριος σκοπός της συνόδου είναι η προετοιμασία του 21ου συνεδρίου της  Σοσιαλιστικής Διεθνούς που θα πραγματοποιηθεί στο Παρίσι από τις 8-10 Νοεμβρίου). Κατά την  διάρκεια της  συνεδρίασης εκλέγεται  ο  Πορτογάλος  Α.  Γκουτιέρες  ως  πρόεδρος  της  «Σοσιαλιστικής Διεθνούς».
ΔΕΥΤΕΡΑ  18 ΟΚΤΩΒΡΙΟΥ  1999Ο Τούρκος μεγαλοεπιχειρηματίας  Ρ. Κοτς, σε δηλώσεις του στην εφημερίδα «Μιλιέτ»,  αναφερόμενος στον Έλληνα Υπ. Εξωτερικών  Γ. Παπανδρέου: «Εμπιστεύομαι τον  κ. Γ. Παπανδρέου.  Συνεχίζοντας λέει ότι «Ο  Έλληνας  Υπουργός  πιστεύει  στη  βελτίωση  των σχέσεων μεταξύ των  δύο  χωρών».Ο πρωθυπουργός Κ. Σημίτης επισκέπτεται τον Πρόεδρο της Δημοκρατίας Κ. Στεφανόπουλο και τον ενημερώνει για τα εσωτερικά και διεθνή θέματα της χώρας. Σε δηλώσεις που κάνει ο  Κ. Σημίτη αναφέρει και τα εξής: «Οι σχέσεις μας με τις υπόλοιπες χώρες της Ε.Ε. πορεύονται πολύ καλά και  πιστεύω  ότι θα  πρέπει να προετοιμάσουμε καλά το Τακτικό Ευρωπαϊκό Συμβούλιο του Ελσίνκι, την επόμενη Σύνοδο Κορυφής, για να μπορέσουμε να βρούμε μια ικανοποιητική λύση σε όλα τα θέματα που θέτει η διεύρυνση της Ε.Ε.(περιλαμβάνεται  και  το  θέμα της «ενταξιμότητας» της  Τουρκίας.Σε συνέντευξη  που δίνει στον  τηλεοπτικό σταθμό   «Κρήτη TV»  ο πρώην Υπ. Εξ  Θ. Πάγκαλος, αναφερόμενος στο κλίμα που δημιουργήθηκε μεταξύ της Ελλάδος και της Τουρκίας εξαιτίας των σεισμών, λέει ότι: «Δεν έχει καμία σχέση τι φρονεί ο  τούρκικος  λαός δεν  υπάρχει  λαός  στην  Τουρκία  και  όποιος  το  νομίζει  είναι  αφελέστατος. Την εξωτερική πολιτική την  ασκεί  μια ομάδα 100 στρατηγών και  ναυάρχων». Σε άλλο σημείο χαρακτηρίζει τον Κωνσταντίνο Μητσοτάκη ¨μεγάλο πολιτικό¨, διέπραξε δύο λάθη: Την αποστασία του 1965, μεταπήδησε από το χώρο του Κέντρου στη Δεξιά).Ο Κυβερνητικός εκπρόσωπος Δ. Ρέππας σε δηλώσεις του, αναφερόμενος στην επίθεση που εξαπέλυσε η ΝΔ εναντίον  της κυβέρνησης για το θέμα του «Ολυμπιακού Βιντεολόττο», λέει ότι: «Η ΝΔ ανευθυνολογεί και σκανδαλολογεί. Λέει ακόμη ότι: «Η ΝΔ διέπραξε ¨γκάφα ολκής¨ και την κάλεσε να καταφύγει στη δικαιοσύνη αν διαθέτει στοιχεία για παρανομίες».Ο Υπ. Εξωτερικών Γ. Παπανδρέου έχει στο Λονδίνο συνάντηση-συνομιλία με τον Βρετανό ομόλογο του Ρ. Κουκ (στόχος του ΓΑΠ είναι να τονίσει στους εταίρους μας στην Ε.Ε. ότι η τυχόν συναίνεση της Ελλάδος στην αναγνώριση της Τουρκίας ως υποψήφιας  θα συνοδεύεται από δεσμεύσεις για την ενταξιακή πορεία της Κύπρου. Ο Βρετανός Υπουργός τάσσεται με την άποψη ότι η λύση του πολιτικού προβλήματος της Κύπρου δεν αποτελεί προϋπόθεση για την ένταξη της στην Ε.Ε).   Πτώση κατά 6,21% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 5.429,25 μονάδες.
ΔΕΥΤΕΡΑ  18 ΟΚΤΩΒΡΙΟΥ  1999 ΔιεθνήΑρχίζει η μονομερή αποχώρησης πακιστανικών δυνάμεων από την περιοχή των συνόρων με την Ινδία. Ο αρχηγός του Ινδικού στρατού Β. Πρ. Μαλίκ αναφερόμενος στο γεγονός δηλώνει ότι: «Η μονομερής στρατιωτική αποκλιμάκωση δεν σημαίνει τίποτα το ιδιαίτερο».ο Αμερικανός πρέσβης στο Πακιστάν Γ. Μίλαμ δηλώνει: «Είμαι πεπεισμένος ότι ο στρατηγός Μουσάραφ είναι μετριοπαθής άνδρας  που ενεργεί με βάση πατριωτικά κίνητρα και προκλήθηκε να κάνει αυτό που κάνει». Σε δηλώσεις που κάνει ο εκπρόσωπος του αμερικανικού Υπ. Εξ Τζ. Ρούμπιν, αναφερόμενος στον Π. Μουσάραφ λέει: «Είμαστε απογοητευμένοι γιατί δεν έδωσε ένα χρονοδιάγραμμα για μια ταχεία αποκατάσταση μιας συνταγματικής, πολιτικής και  δημοκρατικής  κυβέρνησης,  τον  καλούμε  να το  κάνει  τώρα».Η ρωσική αεροπορία και το ρωσικό πυροβολικό συνεχίζουν να βομβαρδίζουν στόχους στα περίχωρα του Γκρόζνι(πρωτεύουσα της Τσετσενίας).Ο Χ. Σολάνα (πρώην  γ.γ. του ΝΑΤΟ)αναλαμβάνει τα καθήκοντα του επικεφαλής της Κοινής Εξωτερικής Πολιτικής και Πολιτικής Άμυνας  της Ε.Ε.
ΤΡΙΤΗ  19 ΟΚΤΩΒΡΙΟΥ  1999                                   Με αφορμή τις έντονες επικρίσεις που διατυπώνει κατά καιρούς ο πρώην υπουργός Εξωτερικών Θ. Πάγκαλος(ΠΑΣΟΚ)  εναντίον του διαδόχου του Υπ. Εξωτερικών Γιώργου Παπανδρέου, ο Κυβερνητικός Εκπρόσωπος τύπου Δ. Ρέππας δηλώνει, μεταξύ άλλων:  «Ο Γιώργος Παπανδρέου  ασκεί πολιτική με βάσει τις αποφάσεις των κυβερνητικών οργάνων και την ασκεί με ιδιαίτερη επιτυχία». Συνεχίζοντας λέει ότι:  «Οι αιτιάσεις του Θ. Πάγκαλου δεν  είναι  δικαιολογημένες» («ασφαλώς  δεν  βοηθούν  την  κυβέρνηση τέτοιες  θέσεις»).Ο πρόεδρος του ΔΗΚΚΙ Δ. Τσοβόλας, αναφερόμενος στις επικρίσεις που διατύπωσε εναντίον του το ηγετικό στέλεχος του ΠΑΣΟΚ Θ. Πάγκαλος δηλώνει: «Δεν θα κατεβάσω την ποιότητα της συζήτησης σε παγκαλικό επίπεδο. Τον παραδίδω στη χλεύη αλλά και στην περιφρόνηση του λαού και περισσότερο των ΠΑΣΟΚτζήδων που έχουν μνήμη και κρίση»(ο Θ. Πάγκαλος δήλωσε ότι ο Δ. Τσοβόλας είναι ανίκανος ως πρόεδρος κόμματος και ήταν ανίκανός ως υπουργός κυβερνήσεων του ΠΑΣΟΚ).Ο Υπ. Δικαιοσύνης Ευάγγελος Γιαννόπουλος, αναφερόμενος στο θέμα του «Ολυμπιακού Βιντεολόττο», δηλώνει: «Το ¨Ολυμπιακό Βιντεολόττο λειτουργεί σε 72 χώρες στον κόσμο και έχει θεσπιστεί για τους Ολυμπιακούς Αγώνες. Όσοι μιλούν για κουλοχέρηδες είναι μασκαράδες». Λέει ακόμη: «όποιος είναι άντρας να μου κάνει μια αναφορά με συγκεκριμένα στοιχεία και  εγώ  ως  Υπουργός  Δικαιοδύνης  θα  ασκήσω ποινική  δίωξη αμέσως».Ο Κυβερνητικός  Εκπρόσωπος  Δ. Ρέππα, με αφορμή την επίθεση που εξαπέλυσε η ΝΔ εναντίον της κυβέρνησης για το θέμα του «Ολυμπιακού Βιντεολόττο», λέει ότι: «Ο ανένδοτός που κήρυξε από το γραφείο του ο κ. Καραμανλής είναι ανέκδοτος πλέον». Συνεχίζοντας λέει ότι: «Η σκανδαλολογία και η ακραία πόλωση, την οποία προωθούν, υπονομεύουν την πορεία της χώρας. Η ΝΔ είναι ένα τμήμα μια εποχής που έχει φύγει. Η ηγεσία της την έχει μετατρέψει σε ένα κόμμα φθαρμένο και προς απόσυρση από την πολιτική ζωή της χώρας». Ο εκπρόσωπος Τύπου της ΝΔ Α. Σπηλιωτόπουλος απαντώντας στις αιτιάσεις του Κυβερνητικού Εκπροσώπου δηλώνει ότι: «Θα επιβιώσουν πολιτικά οι αρχές και οι αξίες που εκφράζει η ΝΔ και όχι το φθαρμένο καθεστώς της κυβέρνησης του τζόγου».Υπό την προεδρία του Κ. Καραμανλή συνέρχεται η Κοινοβουλευτική Ομάδα της ΝΔ. Ο Κ. Καραμανλής μιλώντας στους συνέδρους επικρίνει έντονα την κυβέρνηση για το θέμα του «Ολυμπιακού Βιντεολόττο».  Λέει ότι: «51 χιλιάδες κουλοχέρηδες θα διασπαρθούν σε όλη την επικράτεια». Συνεχίζοντας λέει: «Μιλάμε για 3,5 τρισεκατομμύρια δραχμές καθαρό κέρδος στα επόμενα 14 χρόνια. Για 3,5 τρις., κυρίες και κύριοι συνάδελφοι, και λέω το νούμερο αυτό γιατί είναι βέβαιο ότι καμία και κανένας από όλους μας δεν μπορεί εύκολα να συλλάβει το μέγεθος».Ο Υφυπουργός παρά τω πρωθυπουργό Γ. Πασχαλίδης ανακοινώνει ότι αποφασίστηκε η χορήγηση και στους κληρικούς  του  πριμ  παραγωγικότητας.
ΤΡΙΤΗ  19 ΟΚΤΩΒΡΙΟΥ  1999 διεθνή Θόρυβο προκαλεί στην Τουρκία η νυχτερινή επίσκεψη (18/10) αστυνομικών αλλά και του ιδίου του εισαγγελέα του Δικαστηρίου Κρατικής Ασφάλειας Ν. Μ. Γιουσκέλ στο σπίτι  της βουλευτού του ισλαμικού ¨Κόμματος της Αρετής¨ Μέρβε Καβακσί προκειμένου να της πάρουν κατάθεση (η Καβακσί είχε εμφανισθεί στη βουλή με μαντίλα στο κεφάλι παρά την απαγόρευση – η τουρκική εθνοσυνέλευση της αφαίρεσε τη βουλευτική ιδιότητα – Η Καβακσί προσέφυγε στα δικαστήρια – το θέμα της εκκρεμεί). Με αφορμή το ανωτέρω γεγονός ο Τούρκος πρωθυπουργός Μπ. Ετσεβίτ δηλώνει: «Είναι απαράδεκτο να γίνεται προσπάθεια σύλληψης μιας κυρίας αργά το βράδυ και να πρωτοστατεί στην προσπάθεια αυτή ο εισαγγελέας». Σε δηλώσεις που κάνει για το ίδιο θέμα ο πρόεδρος της Τουρκίας Σ. Ντεμιρέλ  λέει: «η Τουρκία είναι κράτος δικαίου» και οι δικαστές πρέπει να είναι  πιο προσεκτικοί.
ΤΕΤΑΡΤΗ  20 ΟΚΤΩΒΡΙΟΥ 1999Ο πρωθυπουργός Κ. Σημίτης αποφασίζει να μην προχωρήσει η εφαρμογή του «Ολυμπιακού Βιντεολόττο». Σε δήλωσή του αναφέρει και τα εξής: «Δεν πρόκειται να αφήσουμε τη Νέα Δημοκρατία να δηλητηριάζει τη δημόσια ζωή, να συσκοτίζει τα πραγματικά προβλήματα και να υποβαθμίζει τα επιτεύγματα του τόπου εμφανίζοντας την Ελλάδα ως χώρα του τζόγου και των κουλοχέρηδων. Η χώρα δεν θα κινείται στο ρυθμό που θέλει η Νέα Δημοκρατία για τους δικούς της μικροκομματικούς λόγους, αλλά στο ρυθμό των εθνικών συμφερόντων στην πορεία προς τον 21ο αιώνα. Για το λόγο αυτό η κυβέρνηση αποφάσισε να στερήσει από τη Νέα Δημοκρατία κάθε πρόσχημα για την παραπλάνηση του ελληνικού λαού. Το ¨Ολυμπιακό Βιντεολόττο¨ δεν θα προχωρήσει. Άλλωστε ως τμήμα της Ολυμπιακής προετοιμασίας έχει νόημα μόνο όταν υπάρχει κλίμα σοβαρότητας, υπευθυνότητας και συναίνεσης. Και όχι κλίμα μικροπολιτικής δημαγωγίας. Η κυβέρνηση θα διασφαλίσει όλους τους πόρους που είναι αναγκαίοι για την Ολυμπιακή προετοιμασία και τα έργα πολιτιστικής και αθλητικής υποδομής σύμφωνα με τις δεσμεύσεις που έχει αναλάβει η χώρα διεθνώς». Με αφορμή την ανωτέρω δήλωση του πρωθυπουργού Κ. Σημίτη, ο πρόεδρος της ΝΔ Κ. Καραμανλής δηλώνει στη βουλή: «Σήμερα πετύχαμε μια μεγάλη νίκη. Είναι η πρώτη μεγάλη νίκη στον αγώνα κατά της αδιαφάνειας και της διαφθοράς». Λέει ακόμη: «Έπρεπε να βάλουμε εμείς τόσο πολύ τις φωνές για να  το πάρει  πίσω».  Ο εκπρόσωπος Τύπου της ΝΔ Α. Σπηλιωτόπουλος, με αφορμή την απόφαση του πρωθυπουργού να μην προχωρήσει η υπόθεση του «Ολυμπιακού Βιντεολόττο», δηλώνει μεταξύ άλλων ότι: «Όταν συγκρούονται οι δυνάμεις της διαφθοράς και οι δυνάμεις των ολίγων με τους πολίτες αυτής της χώρας, οι νικητές είναι οι πολίτες και κυρίως οι νέοι»(λέει ότι: «Αυτό ήταν μόνο η αρχή»).Ο Υπ. Εξωτερικών  Γ. Παπανδρέου  έχει στη Ρώμη συνάντηση-συνομιλία με τον Ιταλό ομόλογο  του Λ. Ντίνι.  Οι δύο υπουργοί συζητούν μεταξύ των άλλων και το θέμα της αναγνώρισης της Τουρκίας ως υποψήφιας για ένταξη στην Ε.Ε.  Σε ανακοίνωση του Ιταλικού υπουργείου Εξωτερικών αναφέρεται ότι η Ιταλική κυβέρνηση θεωρεί αναγκαία την κατάληξη σε μια φόρμουλα «που θα προσδέσει την Τουρκία με την Ε.Ε.». Στην ανακοίνωση αναφέρεται ότι η ιταλική κυβέρνηση θεωρεί αναγκαία και «την προσαρμογή και εναρμόνιση των κανόνων συμπεριφοράς της Τουρκίας με εκείνους της Ε.Ε.». Ο Υπ. Εξωτερικών  Γ. Παπανδρέου έχει στη Ρώμη συνάντηση με τον Ιταλό ομόλογό του Λ. Ντίνι. Οι δύο υπουργοί συζήτησαν μεταξύ άλλων και το θέμα της αναγνώρισης της Τουρκίας ως υποψήφιας για ένταξη στην Ε.Ε. Σε ανακοίνωση του ιταλικού Υπ. Εξωτερικών αναφέρει ότι η ιταλική κυβέρνηση «θεωρεί αναγκαία την κατάληξη σε μια φόρμουλα που θα προσδέσει την Τουρκία με την Ε.Ε.». Στην ίδια ανακοίνωση αναφέρει ότι η ιταλική κυβέρνηση θεωρεί αναγκαία και «την προσαρμογή και εναρμόνιση των κανόνων συμπεριφοράς της Τουρκίας με  εκείνους  της Ε.Ε.».Ο πρόεδρος  του Συνασπισμού Ν. Κωνσταντόπουλος αναφερόμενος στα ελληνοτουρκικά: «Χρέος του πολιτικού κόσμου και στις δύο χώρες είναι  να  εναρμονιστούν  οι κυβερνήσεις με τα αισθήματα των λαών τους και να εργαστούν με στόχο να καλυτερεύσει η κοινή πραγματικότητα  της γειτονίας, ώστε να ανοίξει ο δρόμος της συνεννόησης και της φιλίας, πάντα με τη ρήτρα της αμοιβαίας ασφάλειας και του αμοιβαίου σεβασμού των διεθνών κανόνων για την ειρηνική συνύπαρξη  των  λαών». Το Διεθνές Συμβούλιο των «Γιατρών Χωρίς Σύνορα» διαγράφει από τις τάξεις του το ελληνικό τμήμα Οργάνωσης «για τις θέσεις που πήρε κατά τη διάρκεια της σύγκρουσης στο Κοσσυφοπέδιο» (Οι  Έλληνες ήθελαν να βοηθήσουν και τους Σέρβους, ενώ το Κεντρικό Συμβούλιο ήθελε να βοηθηθούν αποκλειστικά οι Κοσοβάροι).Αύξηση κατά 5,78% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 5.7704,26 μονάδες.
ΤΕΤΑΡΤΗ  20 ΟΚΤΩΒΡΙΟΥ  1999 ΔιεθνήΗ εθνοσυνέλευση της Ινδονησία εκλέγει ως πρόεδρο της χώρας τον 59χρονο μουσουλμάνο και σχεδόν τυφλό Αμντουραχμάν Ουαχίντ(ο Ουαχίντ συγκεντρώνει 373 ψήφους, ενώ ο αντίπαλος της Μεγκαουάτι Σουκαρνοπούτρι συγκεντρώνει  313, μετά  την εκλογή οι οπαδοί της  Σουκαρνοπούτρι  προκαλούν  βίαια  επεισόδια).Γράφεται ότι ο Αμερικανός αξιωματούχος Α. Μόουζες,  παρά τις τρείς συναντήσεις-συνομιλίες που είχε στα κατεχόμενα κυπριακά εδάφη με τον Τουρκοκύπριο ηγέτη Ρ.  Ντενκτάς, δεν κατάφερε να πείσει το συνομιλητή του να  προσέλθει σε συνομιλίες (στόχος η επίλυση του Κυπριακού – ο Μόουζες είχε και δύο συναντήσεις με τον πρόεδρο της Κύπρου Γλ. Κληρίδη). Σε δήλωση που κάνει ο Ρ. Ντενκτάς αναφέρει: «για να υπάρξει λύση στο Κυπριακό πρέπει οι Ελληνοκύπριοι να δουν τις  πραγματικότητες» (Οι Τουρκοκύπριοι δεν θα δεχθούν να κυβερνηθούν από τους Ελληνοκύπριους).
ΠΕΜΠΤΗ 21 ΟΚΤΩΒΡΙΟΥ  1999                         Αρχίζει στην Άγκυρα ο νέος γύρος (είναι ο 3ος) του ελληνοτουρκικού διαλόγου για θέματα «χαμηλής  πολιτικής» ( σε επίπεδο πρεσβευτών  και εκπροσώπων υπουργείων – οι συνομιλίες  θα συνεχιστούν και αύριο – συζητούνται θέματα που αφορούν την καταπολέμηση του οργανωμένου εγκλήματος, τη λαθρομετανάστευση, τα ναρκωτικά και θέματα που αφορούν την «τρομοκρατία» - Θα ακολουθήσουν και άλλες συνομιλίες στην Αθήνα στις 25-26 του τρέχοντος μηνός).Ο εκπρόσωπος  Τύπου της ΝΔ Α. Σπηλιωτόπουλος σε δηλώσεις του αναφερόμενος στο θέμα της «οπισθοχώρησης» που έκανε ο πρωθυπουργός Κ. Σημίτης στο «Ολυμπιακό Βιντεολόττο» λέει ότι: «Ο Κ. Σημίτης σε μια κρίσιμη αναμέτρηση έδωσε πρώτος το σύνθημα ¨ο σώζων εαυτόν σωθήτω¨»(η βουλευτής της ΝΔ Ντόρα Μπακογιάννη σε δηλώσεις της αναφέρει ότι, αν ήταν υπουργός και πάθαινε το «ρεζιλίκι» που έπαθαν χθες ορισμένοι, θα είχε την ευθιξία να παραιτηθεί). Το ηγετικό στέλεχος του ΠΑΣΟΚ Α. Πεπονής, αναφερόμενος στην απόφαση του πρωθυπουργού Κ. Σημίτη να μην ¨προχωρήσει¨ το «Ολυμπιακό Βιντεολόττο», δηλώνει: «Η απόφαση του πρωθυπουργού για απόσυρση ήταν σωστή και γενναία, η αιτιολόγησή της όμως, η εξήγηση που δόθηκε ήταν δειλή». Συνεχίζοντας λέει ότι: «Ο πρωθυπουργός θα έπρεπε  να αναγνωρίσει ότι τυχόν εφαρμογή του Βιντεολόττο θα επέτεινε τη νοσηρότητα στην κοινωνία. Αντί αυτού ο πρωθυπουργός αναζήτησε άλλη αιτιολογία που εντάσσεται στον κομματικό ανταγωνισμό».Η γ.γ. του ΚΚΕ Αλέκα Παπαρήγα χαρακτηρίζει: «¨θέατρο¨ τη διαμάχη ΝΔ-ΠΑΣΟΚ για το Βιντεολόττο». Για το ίδιο θέμα ο πρόεδρος του Συνασπισμού Ν. Κωνσταντόπουλος δηλώνει ότι: «Ο πρωθυπουργός στην υπόθεση του Βιντεολόττο έκανε άτακτη υποχώρηση».
ΠΕΜΠΤΗ 21 ΟΚΤΩΒΡΙΟΥ  1999 διεθνήΣε δηλώσεις που κάνει στα Τίρανα ο Ιταλός πρωθυπουργός Μ. Ντ’ Αλέμα λέει ότι: «Η Ιταλία θα υποστηρίξει την οικονομική  ανάπτυξη  της  Αλβανίας».Στην Ινδονησία η δημοφιλής ηγέτης της αντιπολίτευσης Μεγκαουάτι  Σουκαρνοπούτρι εκλέγεται αντιπρόεδρος της χώρας(υπερισχύει του μουσουλμάνου αντιπάλου της Χ. Χαζ με 396 έναντι 284 ψήφους. Η Σουκαρνοπούτρι είναι θυγατέρα του πρώτου προέδρου της Ινδονησίας Σουκάρνο.Στην Άγκυρα από έκρηξη βόμβας χάνει τη ζωή του ο γνωστός Τούρκος καθηγητής, δημοσιογράφος και πρώην Υπ Πολιτισμού Α. Κισλαλί – Ο Κισλαλί είχε αντιπαρατεθεί πολλές φορές με το χώρο του πολιτικού ισλάμ και με το χώρο του Εργατικού Κόμματος του Κουρδιστάν –ΡΚΚ). Με αφορμή τη δολοφονία του Α. Κισλαλί ο Τούρκος πρωθυπουργός Μπ. Ετσεβίτ δηλώνει: «Αυτοί που θέλουν να δημιουργήσουν χάος με επιθέσεις εναντίον σημαντικών διανοουμένων της χώρας, δεν θα καταφέρουν να πετύχουν ποτέ το στόχο τους».Η κατάσταση στην ρωσο-τσετσενική διένεξη είναι συγκεχυμένη. Το ρωσικό υπουργείο Άμυνας ισχυρίζεται ότι δεν έγινε βομβαρδισμός εναντίον του Γκρόζνι(πρωτεύουσα της Τσετσενίας). Οι Τσετσένοι ισχυρίζονται ότι είχαν νεκρούς από τον  βομβαρδισμό εναντίον  της πρωτεύουσας του Γκρόζνι.
ΠΑΡΑΣΚΕΥΗ  22 ΟΚΤΩΒΡΙΟΥ  1999Υπό την προεδρεία του πρωθυπουργού Κ. Σημίτη συνέρχεται η Κυβερνητική Επιτροπή (γράφεται ότι στη διάρκεια της συνεδρίασης καθορίστηκε  η  πορεία  που θα ακολουθήσει η  κυβέρνηση  στο θέμα του χαρακτηρισμού της Τουρκίας ως υποψήφια για ένταξη  στην Ε.Ε.) είναι όρος εκ των ων  ουκ  άνευ  για την διεύρυνση της Ε.Ε.». Σε άλλο σημείο της  δήλωσης αναφέρει ότι οι προϋπόθεση για την αναβάθμιση των ευρωτουρκικών σχέσεων  είναι η ύπαρξη συνθηκών ¨καλής γειτονίας¨». Ολοκληρώνεται στην Άγκυρα σε θετικό κλίμα, όπως αναγράφεται, οι ελληνοτουρκικές συνομιλίες που άρχισαν  χθες (α’ μέρος του τρίτου γύρου).Η βουλή με ψήφους 141 έναντι 93 απορρίπτει την πρόταση της αντιπολίτευσης για την σύσταση Εξεταστικής Επιτροπής με σκοπό την έρευνα της υπόθεσης της πτήσης ( προς Βουκουρέστι) του πρωθυπουργικού «Φάλκον» (είχε συνέπεια των θάνατο του αναπληρωτή υπουργού Εξωτερικών Γ. Κρανιδιώτη).Πτώση κατά 1,24% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί  στις  5.600,15 μονάδες. ΠΑΡΑΣΚΕΥΗ  22 ΟΚΤΩΒΡΙΟΥ  1999 διεθνήΣυλλαμβάνεται στο Γκστάαντ της Ελβετίας ο Μόρις Παπόν(89 ετών) που έχει καταδικασθεί από τα γαλλικά δικαστήρια σε κάθειρξη 10 ετών για «συνενοχή σε εγκλήματα κατά της ανθρωπότητας»(ήταν νομάρχης του Μπορντό στη διάρκεια της κατοχής – Β’ Παγκόσμιο Πόλεμο).Συνεχίζεται στην  Τουρκία  ο  θόρυβος  από τη δολοφονία  του  πρώην υπουργού και  διανοούμενου  Α. Κισλαλί.Γράφεται ότι δυνάμεις πιστές στον πρόεδρο της Συρίας Χ. Άσαντ, ύστερα από πολυήμερες αιματηρές συγκρούσεις, διέλυσαν τον ιδιωτικό στρατό που είχε δημιουργήσει ο αδελφός του προέδρου Χ. Άσαντ, Ρ. Άσαντ.Η κατάσταση στην ρωσο-τσετσενική διένεξη εξακολουθεί να είναι συγκεχυμένη. Οι Ρώσοι αξιωματούχοι ισχυρίζονται ότι δεν έγινε βομβαρδισμός του Γκρόζνι αλλά μια ειδική επιχείρηση των ρωσικών δυνάμεων. Οι Τσετσένοι ισχυρίζονται ότι το κέντρο του Γκρόζνι δέχθηκε επίθεση με πυραύλους, με αποτέλεσμα να χάσουν την Ζωή τους πάνω από  100 Τσετσένοι και να τραυματιστούν πολύ περισσότεροι.
ΣΑΒΒΑΤΟ  23 ΟΚΤΩΒΡΙΟΥ  1999    Ο Υπ. ΠΕΧΩΔΕ Κ. Λαλιώτης σε συνέντευξή του στην εφημερίδα «Επενδυτής», λέει μεταξύ άλλων ότι: «Η Νέα Δημοκρατία είχε ανέκαθεν αιμομικτικές σχέσεις με τα διαπλεκόμενα»(χαρακτηρίζει τον αρχηγό της ΝΔ Κ. Καραμανλή ως «αρχηγό με ημερομηνία λήξης».Σε δηλώσεις που κάνει στη Θεσσαλονίκη ο πρόεδρος του Συνασπισμού Ν. Κωνσταντόπουλος κατηγορεί την κυβέρνηση ότι ακολουθεί «συντηρητικές επιλογές που ανάγουν το ΠΑΣΟΚ σε νεοφιλελεύθερο κόμμα». Σε άλλο σημείο: «Ο Συνασπισμός είναι εναντία στην κομματική αυτοδυναμία, αλλά παράλληλα συντείνει και στην καθιέρωση ενός προοδευτικού πολιτικού σκηνικού». ΣΑΒΒΑΤΟ  23 ΟΚΤΩΒΡΙΟΥ  ΔιεθνήΤο κακουργιοδικείο του Παλέρμο αθωώνει, «ελλείψει επαρκών στοιχείων», τον επί επτά φορές πρωθυπουργό της Ιταλίας Τζ. Αντρεότι από την κατηγορία της συνεργασίας με τη σικελική μαφία. Μετά την ανακοίνωση της απόφασης ο Τζ. Αντρεότι δηλώνει: «Προσωπικά εγνώριζα ότι ήταν ανυπόστατες οι κατηγορίες, σήμερα η ατμόσφαιρα είναι καλύτερη παρά πριν ένα χρόνο»(το Σεπτέμβριο ο Αντρεότι είχε αθωωθεί από την κατηγορία της ηθικής αυτουργίας στη δολοφονία του δημοσιογράφου Μ. Πεκορέλι).Ο Υπ. Εξωτερικών  της Ινδίας Α. Πάνια απορρίπτοντας την πρόταση του Πακιστάν για διάλογο εφ’ όλης της ύλης με την Ινδία, σε συνέντευξη του που δημοσιεύεται στην εφημερίδα «Asia Age» δηλώνει: «Γιατί να συνομιλούμε; Πρέπει να δούμε με ποιον έχουμε να κάνουμε ως συνομιλητή, πως περιβλήθηκε εξουσίας. Δεν είναι πραξικόπημα κάποιου που έχει την εξουσία, την πολιτική ή την στρατιωτική. Είναι πραξικόπημα ενός αποτεθέντος. Που είναι ο νόμος;Οι ισχυρισμοί στρατιωτικών  αξιωματούχων των δυνάμεων της Τσετσενίας ότι κατέρριψαν δύο ρωσικά μαχητικά αεροπλάνα διαψεύδεται από αξιωματούχους της ρωσικής αεροπορίας.
ΚΥΡΙΑΚΗ  24 ΟΚΤΩΒΡΙΟΥ  1999Η βουλευτής του Συνασπισμού Μαρία Δαμανάκη σε δηλώσεις της στο ραδιοφωνικό σταθμό «Φλάς» λέει και τα εξής: «Ο συνασπισμός βρίσκεται σε προεκλογική  δυσκολία και είναι φυσικό να αναπτύσσονται και από τα μέλη του και από τους φίλους του αμυντικά αντανακλαστικά που λένε το εξής απλό με το οποίο εγώ συμφωνώ, ότι: Είστε λίγους μήνες πριν από τις εκλογές, επιτέλους είναι ανάγκη να εργαστείτε όλοι ώστε αυτό το κόμμα να επιβιώσει εκλογικά και να έχει ένα καλό εκλογικό αποτέλεσμα. Όταν σε   3-4 μήνες ενδεχομένως έχουμε εκλογές, πρέπει να σκεφτούμε σοβαρά αν θέλουμε ένα συνέδριο το οποίο σε όλα τα κόμματα δημιουργεί εσωστρέφεια και αντιπαράθεση». Ο πρόεδρος του Συνασπισμού Ν. Κωνσταντόπουλος επισκέπτεται το Οικουμενικό Πατριαρχείο Κωνσταντινουπόλεως. Επισκέπτεται  επίσης  σεισμοπαθείς  στη Γιαλόβα και  το Γκιολτζούκ.ΚΥΡΙΑΚΗ  24 ΟΚΤΩΒΡΙΟΥ  1999 ΔιεθνήΟ Τούρκος πρωθυπουργός Μ. Ετσεβίτ σε συνέντευξη του στο αμερικανικό περιοδικό «Νιουσγουικ», αναφερόμενος στα ελληνοτουρκικά  λέει: «Ο σεισμός στην Τουρκία είχε θετικές επιπτώσεις στο διάλογο που ήδη έχει αρχίσει μεταξύ των δύο υπουργών εξωτερικών. Δεν είναι ρεαλιστικό να περιμένει κανείς ότι θα αντιμετωπιστούν αμέσως τα βασικά θέματα – το Αιγαίο, η υφαλοκρηπίδα, τα χωρικά ύδατα. Ο διάλογος θα πρέπει να είναι σχετικός με οικονομικά και πολιτιστικά θέματα». Σε άλλο σημείο, αναφερόμενος στο Κυπριακό: «Δεν πιστεύουμε ότι υπάρχει σοβαρό πρόβλημα στην Κύπρο. Πριν από την τουρκική ενέργεια το 1974, υπήρχε συνεχής σύγκρουση στο νησί – η γενοκτονία κατά των Τούρκων, η εσωτερικές έριδες μεταξύ των Ελλήνων. Από τότε υπάρχει συνεχής ειρήνη». Σε άλλο σημείο: «Το γεγονός ότι στο νησί υπάρχουν δύο τελείως ανεξάρτητα κράτη πρέπει να αναγνωριστεί.  Μπορεί να μην υπάρξει διπλωματική αναγνώριση, αλλά θα πρέπει να αναγνωριστεί ότι υπάρχουν δύο διαφορετικές αυτόνομες κοινότητες».Στην κηδεία (23/10) του δολοφονηθέντος Τούρκου δημοσιογράφου και πρώην υπουργού Α. Κισλαλί παραβρίσκεται ολόκληρη σχεδόν η στρατιωτική ηγεσία της Τουρκίας και χιλιάδες ένστολοι αξιωματικοί (κατά την άφιξη του προέδρου Σ. Ντεμιρέλ και του πρωθυπουργού Μπ. Ετσεβίτ πολλοί από τους παρευρισκόμενους στην κηδεία φωνάζουν: «Οι δολοφόνοι βρίσκονται στο κοινοβούλιο» -  αναφέρονται στο ισλαμικό ¨Κόμμα της Αρετής¨).
ΔΕΥΤΕΡΑ 25 ΟΚΤΩΒΡΙΟΥ  1999 Ο πρωθυπουργός Κ. Σημίτης έχει συνάντηση με τον γραμματέα της Κ.Ε. του ΠΑΣΟΚ Κ. Σκανδαλίδη. Σε δηλώσεις που κάνει ο Κ. Σκανδαλίδης κατά την έξοδό του από το Μέγαρο Μαξίμου αναφερόμενος στα περί «Νέων σκανδάλων» που προτίθεται να φέρει στα φώς η ΝΔ, λέει: «Συνεχίζεται η οπερετική προσπάθεια της αξιωματικής αντιπολίτευσης να βγει στο φώς των πολιτικών πρωτοβουλιών με μια κίνηση προς το παρελθόν. Η ιστορία μόνο σαν φάρσα επαναλαμβάνεται. Δεν γίνονται ανένδοτοι χωρίς ιδέες και οράματα και με ανθρώπους που ουσιαστικά έχτισαν αυτό το κράτος. Εάν η ΝΔ πάει έτσι μέχρι  τις εκλογές, θα  μας διευκολύνει».Φθάνει  στη Θεσσαλονίκη  ο Πρόεδρος της Δημοκρατίας Κ. Στεφανόπουλος προκειμένου να παραστεί στις εκδηλώσεις για την επέτειο της απελευθέρωσης της Πόλης από τους Τούρκους και τις εκδηλώσεις για την επέτειο της 28ης Οκτωβρίου 1940. Σε δηλώσεις που κάνει αναφέρει και τα εξής: «Βρίσκω τόσο ομαλή την πολιτική ζωή της χώρας και τόσο σύμφωνη με το Σύνταγμα και τους νόμους που δεν αισθάνομαι να κάνω καμία παραίνεση προς κανένα. Τόσο η κυβέρνηση όσο και τα κόμματα της αντιπολίτευσης λειτουργούν από απόψεως συνταγματικής και πολιτικής κατά τον καλύτερο τρόπο τον οποίο έχει γνωρίσει η Ελλάδα σε αυτά τα 170 χρόνια ελεύθερης ζωής. Πρέπει να αισθανόμαστε και δικαιούμαστε να αισθανόμαστε αισιόδοξα γιατί έχουμε τις δυνατότητες να πετύχουμε την  ποθητή ευημερία, καθώς  και  την  εξασφάλιση  της  ειρήνης  στην  περιοχή  μας».Σε δηλώσεις που κάνει στην Άγκυρα ο πρόεδρος του Συνασπισμού Ν. Κωνσταντόπουλος: «Ο Συνασπισμός θέλει να μπορέσει να πορευθεί η Τουρκία προς την Ευρώπη με τα κριτήρια που ισχύουν για κάθε υποψήφια χώρα». Συνεχίζοντας λέει ότι «στο πλαίσιο της Ε.Ε. είναι αδιανόητο μια χώρα να έχει διεκδικήσεις σε βάρος άλλης, είναι αδιανόητο να μιλάμε για διχοτόμηση της Κύπρου». Ο Υπ. Εξωτερικών  Γ. Παπανδρέου δηλώνει τα κατωτέρω: «Θέλω να διαψεύσω με τον πιο κατηγορηματικά τρόπο την είδηση που μετέδωσε το τηλεοπτικό δίκτυο Τουρκίας CNN Turk, σύμφωνα με την οποία φέρομαι να ανακοίνωσα σήμερα ότι η Ελλάδα θα υποστηρίξει άνευ όρων την υποψηφιότητα της Τουρκίας στην Ε.Ε., στο Ελσίνκι. Πρόκειται για κατασκευασμένη είδηση που δημιουργεί ερωτήματα για τους στόχους και τη σκοπιμότητα που εξυπηρετεί. Η Ελληνική κυβέρνηση έχει επανειλημμένα εκφράσει με σαφήνεια τις θέσεις για το θέμα της υποψηφιότητας της Τουρκίας».Πτώση κατά 0,40% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 5.777,89 μονάδες.
ΔΕΥΤΕΡΑ  25 ΟΚΤΩΒΡΙΟΥ  1999 Διεθνή Ο Βούλγαρος πρωθυπουργός Ι. Κοστόφ έχει στη Σόφια συνάντηση με τον Αλβανό ομόλογο του Π. Μάικο. Οι δύο πρωθυπουργοί συζήτησαν διμερή και διεθνή θέματα. Σε δηλώσεις που κάνει ο Ι. Κοστόφ, λέει μεταξύ άλλων: «Η Βουλγαρία επιθυμεί το πρόβλημα του Κοσσυφοπεδίου να λυθεί χωρίς διόρθωση των συνόρων». Σε άλλο σημείο των δηλώσεων ο Βούλγαρος πρωθυπουργός αναφέρει ότι:  «Η χώρα του υποστηρίζει την ένταξη της ¨ΠΓΔΜ¨  στο ΝΑΤΟ και την Ε.Ε. Σε δηλώσεις που κάνει ο Π. Μάικο αναφέρει ότι: «Η διαίρεση της ¨ΠΓΔΜ¨ ουδέποτε συζητήθηκε στην Αλβανία» (οι δύο πρωθυπουργοί τάσσονται κατά της αλλαγής συνόρων στην περιοχή). Σύμφωνα με ανακοίνωση του υπουργείου Εσωτερικών της Τυνησίας πρόεδρος της χώρας επανεκλέγεται ο Ζ. Μπεν Αλί(συγκέντρωσε το 99,42% των ψήφων).Ο Αλβανός πρωθυπουργός Π. Μάικο ανακοινώνει την απόφαση του να παραιτηθεί από την θέση του(αιτία: «η πίεσης  από τις τελευταίες εξελίξεις στο Σοσιαλιστικό Κόμμα).Αρχίζουν στο Σβέτι Στεφάν (Άγιος Στέφανος) του Μαυροβούνιο Μεταξύ Σέρβων και Μαυροβούνιων με στόχο την διευθέτηση των διαφορών που χωρίζουν τις δύο πλευρές και που μπορεί να οδηγήσουν στην απόσχιση του Μαυροβουνίου από την Γιουγκοσλαβική Ομοσπονδία. Σε δηλώσεις του Μαυροβούνιου πρωθυπουργού Φ.  Βουγιάνοβιτς αναφέρει και τα εξής: «Διαπιστώσαμε ότι υπάρχουν διαφορετικές απόψεις, αλλά υποσχεθήκαμε να καταβάλουμε τη μεγαλύτερη δυνατή προσπάθεια να μείνουν ενωμένες οι Δημοκρατίες της Σερβίας και του Μαυροβουνίου».   Συνεχίζονται οι βομβαρδισμοί της ρώσικης αεροπορίας εναντίον  τσετσενικών στόχων. Επίσης, εντείνονται οι συγκρούσεις γύρω από το Γκρόζνι.Στην Αργεντινή, με καταμετρημένο το 97,2% των ψήφων, νέος πρόεδρος της χώρας εκλέγεται ο υποψήφιος της κεντροαριστερής αντιπολίτευσης Φ. ντε λα Ρουά(συγκεντρώνει το 48,4% των ψήφων. Ο υποψήφιος των Περονιστών Ε. Ντουάλντε  συγκεντρώνει  το 38%  των  ψήφων).Ο Τούρκος πρωθυπουργός Μπ. Ετσεβίτ έχει στην Άγκυρα συνάντηση-συνομιλία με τον Ισραηλινό ομόλογο του Ε. Μπάρακ (οι δύο άνδρες δηλώνουν, μεταξύ άλλων, ότι η συνεργασία μεταξύ των χωρών τους δεν στρέφεται «εναντίον τρίτης χώρας».)
ΤΡΙΤΗ  26 ΟΚΤΩΒΡΙΟΥ  1999Γράφεται ότι ο πρόεδρος της ΝΔ Κ. Καραμανλής, μιλώντας στη Θεσσαλονίκη σε στελέχη του κόμματό του, ανέφερε ότι: «Η ΝΔ θα συνεχίσει ασυμβίβαστη και με μεγαλύτερη ένταση τον αγώνα κατά της διαφθοράς και εναντίον των ¨διαπλεκόμενων συμφερόντων¨ .Σε δηλώσεις που κάνει στη Θεσσαλονίκη ο Υπ. Άμυνας Α. Τσοχατζόπουλος αναφερόμενος στο Κυπριακό: «Δεν μπορούμε να ξεχάσουμε τα αδέλφια μας στην Κύπρο. Και στέλνουμε ένα μήνυμα, ότι δεν αποδεχθούμε καμία λύση που δεν θα διασφαλίζει την επάνοδο των προσφύγων στα σπίτια τους και δεν θα αποκαταστήσει την ελευθερία και την δημοκρατία στην ενιαία ελεύθερη Κυπριακή Δημοκρατία μέλος της Ε.Ε.».Σε δηλώσεις που κάνει ο πρόεδρος του Συνασπισμού Ν. Κωνσταντόπουλος μετά την ολοκλήρωση των επαφών που είχε στην Άγκυρα (συνάντηση με τον πρόεδρο Σ. Ντεμιρέλ  - συναντήσεις με αρχηγούς πολιτικών κόμματων), λέει ότι «Τουρκία και Ελλάδα πρέπει να οικοδομήσουν το κοινό τους μέλλον στο πλαίσιο της Ε.Ε.» Σε άλλο σημείο των δηλώσεων του λέει : «Η Ελλάδα δεν θα πρέπει αν εμποδίσει την ευρωπαϊκή προοπτική της Τουρκίας . Η Τουρκία πρέπει να προσαρμοστεί στις αρχές και τους κανόνες που διέπουν την Ε.Ε.» (Ο Σ. Ντεμιρέλ δηλώνει ότι «η επίλυση των μεταξύ μας διαφορών είναι  δυνατή». Ολοκληρώνεται στην Αθήνα ο τρίτος γύρος του ελληνοτουρκικού διαλόγου. Όπως γράφεται οι δύο πλευρές αντάλλαξαν σχέδια συμφωνιών για θέματα τουρισμού, περιβάλλοντος, πολιτιστικών και μορφωτικών σχέσεων κ.α. (αποφασίστηκε  η  σύσταση  ομάδων  εργασίας).
ΤΡΙΤΗ  26 ΟΚΤΩΒΡΙΟΥ  1999 ΔΙΕΘΝΉΟ Αλβανός  πρωθυπουργός Π. Μάικο υποβάλλει  στον  ΠτΔ  Αλβανίας Ρ. Μεϊντάνι την παραίτηση του, η οποία έγινε δεκτή.Οι ρωσικές δυνάμεις σφίγκουν  τον κλοιό  γύρω από το Γκρόζνι. Οι ρώσικές δυνάμεις ισχυρίζονται ότι έχουν μπει σε χωριά που βρίσκονται στα περίχωρα της τσετσενικής πρωτεύουσας.Ο εκπρόσωπος της Ε.Ε. σε θέματα Εξωτερικής πολιτικής και Ασφάλειας Χ. Σολάνα( πρώην γ.γ. του ΝΑΤΟ ανέλαβε τα καθήκοντα του ως επικεφαλής της Κοινής Εξωτερικής Πολιτικής και πολιτικής Άμυνας της Ε.Ε. 18/10/99) μιλώντας στο Ε. Κοινοβούλιο εκφράζει την ελπίδα ότι: «Μέχρι το τέλος του έτους θα υπάρξει μια κοινή θέση των «15» σχετικά με την Κύπρο και τη Τουρκία. Λέει ακόμα ότι:  «Η κατάσταση στα Βαλκάνια αποτελεί ¨ουσιαστικό θέμα¨ για την  εξωτερική  πολιτική  Ασφαλείας  της  Ε.Ε.»Ο Εισαγγελέας του Ανώτατου Ακυρωτικού Δικαστηρίου της Τουρκίας Β. Σαβάς σε δηλώσεις του αναφέρει, μεταξύ άλλων, ότι: «Το κοινοβούλιο με τη σημερινή του μορφή δεν πρόκειται να λάβει ούτε ένα από τα μέτρα που έχουν ανακοινωθεί για την καταπολέμηση της ισλαμικής οπισθοδρόμησης». (οι δηλώσεις Σαβάς προκαλούν αντιδράσεις).
ΤΕΤΑΡΤΗ 27 ΟΚΤΩΒΡΙΟΥ  1999   Συνέρχονται στη Θεσσαλονίκη οι υπουργοί εξωτερικών των χωρών-μελών του ¨Οργανισμού για την Συνεργασία στον Εύξεινο Πόντο¨(ΟΣΕΠ) (οι σύνεδροι αποφεύγουν  να πάρουν απόφαση για τη διεύρυνση του αριθμού των χωρών-μελών του οργανισμού – εκλέγουν ως  νέο  γ.γ. του  Οργανισμού  τον  Γεωργιανό  Υπ. Εξωτερικών Β. Τσετσελασβίλι).Ο Υπ. Εξωτερικών Γ. Παπανδρέου έχει στη Θεσσαλονίκη, στο περιθώριο της συνόδου  των Υπ. Εξωτερικών του ¨Οργανισμού για τη Συνεργασία στον Εύξεινο Πόντο¨ (ΟΣΕΠ). Έχει επίσης  συνάντηση με τον Τούρκο Υπ. Εξωτερικών Ι. Τζεμ. Οι δύο υπουργοί Εξωτερικών Ελλάδος και Τουρκίας σε δηλώσεις τους «εκφράζουν την ικανοποίηση τους για τα μέχρι τώρα αποτελέσματα του  διεξαγόμενου ελληνοτουρκικού  διαλόγου, για τα λεγόμενα θέματα ¨χαμηλής πολιτικής¨». Πτώση κατά 2,42% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 5.390,37 μονάδες.ΤΕΤΑΡΤΗ 27 ΟΚΤΩΒΡΙΟΥ  1999 διεθνή Συνεχίζονται οι ρωσικοί βομβαρδισμοί της αεροπορίας και η δράση του πυροβολικού εναντίον τσετσενικών στόχων. Οι Ρώσοι ισχυρίζονται ότι βομβαρδίζουν θέσεις ισλαμιστών ανταρτών.Ο πρόεδρος της Λιθουανίας Β. Αντάμκους αποδέχεται την παραίτηση που του υπέβαλε ο πρωθυπουργός της χώρας Ρ. Πάξας.Σύμφωνα με το περιεχόμενο ψηφίσματος που υιοθετεί το Ευρωπαϊκό Κοινοβούλιο το Επιχειρησιακό Κέντρο της Υπηρεσίας για την Ανασυγκρότηση του Κοσσυφοπεδίου θα πρέπει να εδρεύει στην Πρίστινα και να διαθέτει ένα σημαντικό βαθμό αυτονομίας (ο ¨Οργανισμός για την ανασυγκρότηση των Βαλκανίων¨,  εδρεύει στη Θεσσαλονίκη).
ΠΕΜΠΤΗ  28 ΟΚΤΩΜΒΡΙΟΥ  1999Γιορτάζεται σε ολόκληρη τη χώρα η επέτειος της 28ης Οκτωβρίου του 1940. Στη μεγάλη στρατιωτική παρέλαση που πραγματοποιείται στη Θεσσαλονίκη παραβρίσκεται και ο πρόεδρος της Δημοκρατίας Κ. Στεφανόπουλος. Σε δηλώσεις που κάνει, μετά το τέλος της παρέλασης, αναφέρει και τα εξής: « Η 28Η Οκτωβρίου είναι  πάντοτε γεμάτη εθνική συγκίνηση και πατριωτικές αναμνήσεις. Και η μεν συγκινήσεις αφορούν όλους μας, όπως πιστεύω, οι αναμνήσεις είναι προνόμιο δικό μας, των παλαιότερων. Αλλά πρέπει οι νεότεροι να μάθουν όλα όσα αφορούν αυτές τις μεγάλες ημέρες και πιστεύω ότι η υποχρέωση των σχολείων, αλλά και των γονέων, να διδάξουν στα παιδιά ότι ξέρουν. Η εθνική μνήμη πρέπει να έχει συνέχεια για να παραμείνει πάντοτε ζωντανή». Ο πρόεδρος της ΝΔ για την επέτειο της 28ης Οκτωβρίου 1940: « Το μήνυμα της σημερινής  ημέρας είναι εθνική ενότητα και ομοψυχία για να μπορούμε να παίξουμε πρωταγωνιστικό ρόλο στην ευρύτερη περιοχή μας και να μπορούμε να υπερασπιστούμε τα εθνικά μας δίκαια και τα ζωτικά μας συμφέροντα» (δηλώσεις μετά το τέλος κάνει και ο Υπ. Άμυνας Α. Τσοχατζόπουλος).Ο Πρόεδρος της Δημοκρατίας Κ. Στεφανόπουλος εγκαινιάζοντας στη Γέφυρα Θεσσαλονίκης, Μουσείο Βαλκανικών Αγώνων, λέει: «Δεν κάλυψε η υπόλοιπη Ελλάδα τη Μακεδονία. Η Μακεδονία κάλυψε  και καλύπτει την Ελλάδα». Λέει ακόμα ότι: «Η Μακεδονία παραμένει πάντοτε προφυλακή».
ΠΕΜΠΤΗ  28 ΟΚΤΩΒΡΙΟΥ  1999 διεθνή Σε δηλώσεις που κάνει στο τουρκικό πρακτορείο ειδήσεων «Ανατολή» ο Τούρκος Υπουργός Εξωτερικών Ι. Τζεμ , αναφερόμενος στα ελληνοτουρκικά,  λέει ότι: «Η  Τουρκία θα εξακολουθεί να συμβάλλει στο θετικό κλίμα που ήδη υπάρχει μεταξύ της Τουρκίας και της Ελλάδας».  Σε άλλο σημείο των δηλώσεών του αναφέρει ότι:  «Όταν ξεκινήσει μια θετική περίοδο με μια χώρα με τη οποία είχαμε επί χρόνια πολύ αντίθετες προσεγγίσεις, τότε πρέπει να είμαστε επιφυλακτικοί».Ο Αλβανός πρόεδρος Ρ. Μεϊντάνι δίνει στο Ι. Μέτα την εντολή σχηματισμού νέα κυβέρνησης (ο Ι. Μέτα προτάθηκε από το Σοσιαλιστικό Κόμμα και από τα άλλα κόμματα που συμμετέχουν στον κυβερνητικό συνασπισμό – ο Μέτα είναι  30 χρονών και ήταν  πρόεδρος  του  Σοσιαλιστικού  Κόμματος).Το γερμανικό Υπ. Άμυνας με ανακοίνωση του: «Επιβεβαιώνει  τη συνεργασία Γερμανίας-Τουρκίας, ¨όχι για την κατασκευή χημικών¨ αλλά εργαστηρίου ανίχνευσης τους».  Σύμφωνα  με  την  ανακοίνωση: «Το  εργαστήριο αυτό δίνει τη δυνατότητα στην Τουρκία να αμυνθεί σε περίπτωση χρήσης χημικών όπλων και να προστατεύσει τους στρατιώτες και  τους  πολίτες  της».   Ο Γερμανός Υπ. Εξωτερικών Γ. Φίσερ, μιλώντας στο κοινοβούλιο της χώρας του αναφερόμενος στο θέμα των σχέσεων Τουρκίας-Ε.Ε. λέει: «Ο σεβασμός των ανθρωπίνων δικαιωμάτων από την Τουρκία είναι απαραίτητη προϋπόθεση για τη προσέγγισή της με την Ε.Ε. Η Τουρκία πρέπει να τηρήσει τα κριτήρια της Κοπεγχάγης, δηλαδή πολιτική σταθερότητα, οικονομική  σταθερότητα,  οικονομική  ανάπτυξη, σεβασμός των μειονοτήτων».  Ο Γιουγκοσλάβος Υφυπουργός Εξωτερικών Ν. Βούγιοβιτς σε δηλώσεις του αναφέρει ότι: «Οι Δυτικές δυνάμεις, μετά τους ΝΑΤΟϊκούς βομβαρδισμούς, προσπαθούν να βλάψουν τη Γιουγκοσλαβία χρησιμοποιώντας όλα τα μέσα, μεταξύ  των οποίων την εισαγωγή ¨ πλαστού χρήματος¨».
ΠΑΡΑΣΚΕΥΗ  29 ΟΚΤΩΒΡΙΟΥ  1999                Ο Πρόεδρος της Δημοκρατίας Κ. Στεφανόπουλος σε δηλώσεις που κάνει (28/10) κατά τη διάρκεια της τελετής ανακήρυξης του ως επίτιμου δημότη του Δήμου Μακεδνών (Καστοριά) αναφέρει, μεταξύ άλλων ότι: «Διανύουμε την  πλέον  πολιτισμένη  και  δημοκρατική  περίοδο  και  ότι  η  Ελλάδα  αποτελεί  ¨υπόδειγμα¨  για  τα  Βαλκάνια».Ο Υπ. Εξωτερικών Γ. Παπανδρέου έχει στο Βερολίνο συνάντηση με τον Γερμανό Υπ. Εξωτερικών(ομόλογό του) Γ. Φίσερ. Μεταξύ των θεμάτων που συζητούν οι δύο υπουργοί είναι το θέμα της αναγνώρισης της Τουρκίας ως υποψήφιας για ένταξη στην Ε.Ε.  χώρας. Σε δηλώσεις που κάνει ο Γερμανός υπουργός αναφέρει και τα εξής: «Η συζήτηση για υποψηφιότητα της Τουρκίας στην Ε.Ε. έχει οδηγήσει στη βελτίωση των σχέσεων Ελλάδας και Τουρκίας. Η βελτίωση θα βοηθήσει και το θέμα της Κύπρου». «Έχω κάνει ξεκάθαρό στην Τουρκία ότι το να γίνει μέλος της Ε.Ε. σημαίνει και αλληλεγγύη προς τα υπόλοιπα μέλη.  Όταν μια χώρα μέλος της Ε.Ε. έχει κάποιο πρόβλημα, αυτό το πρόβλημα είναι κοινό για όλα τα μέλη». Αύξηση κατά 0,96% σημειώνει ο γενικός δείκτης τιμών των μετοχών  στο χρηματιστήριο Αθηνών, με αποτέλεσμα να διαμορφωθεί στις 5.442,14 μονάδες.ΠΑΡΑΣΚΕΥΗ  29 ΟΚΤΩΒΡΙΟΥ  1999 ΔιεθνήΟ Χ. Σολάνα, Εκπρόσωπος της  Ε.Ε. για θέματα Άμυνας και Εξωτερικής Πολιτικής και ο Κρ. Πάτεν, αρμόδιος για τις Εξωτερικές Υποθέσεις  Επίτροπος  της  Ε.Ε., επισκέπτονται την Πρίστινα. Σε δηλώσεις που κάνει ο Κρ. Πάτεν  αναφέρεται ότι:  «Η Ε.Ε. για το 2000 έχει προγραμματίσει να διαθέσει στο Κοσσυφοπέδιο ποσό 500 εκατομμυρίων δολαρίων (μακροπρόθεσμη βοήθεια ανοικοδόμησης)».Σε δηλώσεις που κάνει στη γαλλική εφημερίδα «Λε Φιγκαρό» ο εκπρόσωπος του ΟΗΕ στα Βαλκάνια Κ. Μπιλντ, αναφερόμενος στον πρόεδρο της Γιουγκοσλαβίας Σλ. Μιλόσεβιτς, λέει: «Πρέπει να συνεχίσουμε να απομονώνουμε τους εγκληματίες πολέμου (υπονοεί Μιλόσεβιτς),  αλλά πρέπει να κάνουμε και χειρονομίες προς τη σερβική κοινωνία  για  να  της  δείξουμε  ότι  είμαστε  έτοιμοι  να  την  βοηθήσουμε». Γράφεται ότι Ισραηλινοί και Παλαιστίνιοι διαπραγματευτές κατέληξαν σε συμφωνία για την έναρξη διαπραγματεύσεων σχετικά με το τελικό καθεστώς των κατεχομένων εδαφών (οι διαπραγματεύσεις θα αρχίσουν 7 Νοέμβριου).
ΣΑΒΒΑΤΟ  30 ΟΚΤΩΒΡΙΟΥ  1999Ο πρωθυπουργός Κ. Σημίτης μιλώντας στη Μεγαλόπολη λέει και τα εξής: «Τις τελευταίες ημέρες επιχειρείται μια μετατόπιση της δημόσιας συζήτησης από τα μεγάλα προβλήματα του λαού μας και της χώρας μας, από τα πρωτεύοντα αυτά που πρέπει να μας απασχολούν όλους, στα δευτερεύοντα. Θέλουν κάποιοι να πάμε από την πολιτική στην παραπολιτική, από τα θέματα τα οποία πρέπει να συζητάμε και να προβληματιζόμαστε στη σκανδαλολογία. Αυτή η πρακτική, την οποία επιδιώκει η αξιωματική αντιπολίτευση, συσκοτίζει τα προβλήματα του τόπου. Δηλητηριάζει την πολιτική ζωή και υποβαθμίζει τα επιτεύγματα του τόπου και του ελληνικού λαού».Ολοκληρώνονται στο Βερολίνο οι συνομιλίες του Υπ .Εξωτερικών Γ. Παπανδρέου με τον Γερμανό ομόλογό του Γ. Φίσερ. Σε δηλώσεις που κάνει ο ΓΑΠ λέει: «Για το θέμα των ευρωτουρκικών σχέσεων αλλά και της ενταξιακής πορείας της Κύπρου συμφωνήσαμε να δουλέψουμε στενά τα δύο υπουργεία μέχρι  το Ελσίνκι  για να διαμορφώσουμε, όσο γίνεται, μια κοινή προσέγγιση ώστε στο Ελσίνκι  να υπάρξει ένα αποτέλεσμα κοινώς αποδεκτό».  Ο πρόεδρος της ΝΔ Κ. Καραμανλής, μιλώντας στη Χίο, λέει μεταξύ των άλλων: «Πιστεύουμε στο ήπιο κλίμα, πιστεύουμε στο διάλογο μεταξύ των πολιτικών κομμάτων, αλλά με τη διαφθορά έχουμε μετωπική σύγκρουση. Θα φθάσουμε στα άκρα, και  θέλω να πιστεύω ότι υπάρχουν  καθαρές φωνές και μέσα στον κυβερνητικό χώρο. Να σταθούν δίπλα μας σε αυτόν τον αγώνα.  Αφού  δεν τον κάνουν μόνοι τους, θα τον κάνουμε εμείς, αλλά θέλουμε όλους τους καθαρούς Έλληνες δίπλα μας» (κατηγορεί την κυβέρνηση για «ακατάσχετη παροχολογία»).
ΣΑΒΒΑΤΟ  30 ΟΚΤΩΒΡΙΟΥ  1999 ΔιεθνήΟ Αλβανός εντολοδόχος πρωθυπουργός Ι. Μέτα ανακοινώνει τη σύνθεση της κυβέρνησης του (την ενέκρινε ο πρόεδρος  Ρ. Μεϊντάνι  - η νέα κυβέρνηση πρέπει να πάρε ψήφο εμπιστοσύνης από την βουλή). Διεξάγονται αύριο στην ¨ΠΓΔΜ¨ προεδρικές εκλογές. Περίπου  1.610.000 ψηφοφόροι καλούνται να εκλέξουν τον διάδοχό του σημερινού προέδρου Κ. Γλιγκόροφ(6 είναι οι υποψήφιοι).Οι ρωσικοί βομβαρδισμοί συνεχίζονται. Τσετσένοι αξιωματούχοι ισχυρίζονται ότι οι ρώσικες δυνάμεις βομβάρδισαν φάλαγγα αμάχων. Αντίθετα, οι Ρώσοι αξιωματούχοι ισχυρίζονται ότι η αυτοκινητοπομπή που βομβαρδίστηκε από τα ρωσικά στρατεύματα,  ήταν στρατιωτική.
ΚΥΡΙΑΚΗ 31 ΟΚΤΩΒΡΙΟΥ  1999                  Ο πρόεδρος της ΝΔ Κ. Καραμανλής μιλώντας κατά τη διάρκεια της περιοδείας  του στη Χίο και τις Οινούσες, επαναλαμβάνει ότι το κόμμα του θα κλιμακώσει τον αγώνα του εναντίον της διαφθοράς».  Λέει ακόμα ότι πήγε στράφι το Β’ Κοινοτικό Πλαίσιο Στήριξης (ΚΠΣ) και πολύ φοβάμαι ότι, ενώ βρισκόμαστε στο κατώφλι του Γ’ ΚΠΣ, με αυτόν τον τρόπο που διαχειρίζεται η κυβέρνηση το δημόσιο χρήμα είναι μια χαμένη ευκαιρία από πριν» (λέει επίσης ότι η κυβέρνηση δεν βρίσκεται στην υπηρεσία των πολιτών, αλλά των μεγάλων συμφερόντων).  Τέλος, αναφερόμενος στις καταγγελίες του πρωθυπουργού Σημίτη ότι η ΝΔ υπονομεύει την πορεία της χώρας προς την ΟΝΕ λέει: «Με λύπη μου άκουσα τον πρωθυπουργό να λέει ότι η ΝΔ υπονομεύει την πορεία προς την Ευρώπη. Η ΝΔ κατ’ εξοχήν  παράταξη του ευρωπαϊκού προσανατολισμού , παράταξη που δίνει μάχη για την ευρωπαϊκή αντίληψη, που και σήμερα στηρίζει και εγγυάται την ευρωπαϊκή προοπτική και το μέλλον της  χώρας».Ο Υπ. Αμύνης Α. Τσοχατζόπουλος, αναφερόμενος στο ενδεχόμενο να τύχει η Τουρκία «ειδικής μεταχείρισης» από την Ε.Ε. δηλώνει: «Η Ελλάδα παίρνει μια θετική στάση υπέρ της Τουρκίας στο Ελσίνκι, ζητά να εφαρμοστούν οι δεσμεύσεις και οι όροι λειτουργίας της Ε.Ε. Ο δρόμος για την Τουρκία θα ανοίξει με τους ίδιους ακριβώς όρους και με την ίδια ακριβώς μεταχείριση, όπως και με όλα τα άλλα κράτη. Δεν δεχόμαστε ειδική μεταχείριση για την Τουρκία».   Ο Κυβερνητικός Εκπρόσωπος Δ. Ρέππας σε συνέντευξή του στην εφημερίδα «Κυριακάτική Ελευθεροτυπία» αναφέρει ότι η ΝΔ στην υπόθεση του «Ολυμπιακού Βιντεολόττο» υιοθέτησε τα επιχειρήματα τριών εταιριών και ηλεκτρονικών παιχνιδιών («HAYAT REGENCY, DANCO ENERGY, I.B.C. M.»).Ο πρώην πρόεδρος της ΝΔ Μ. Έβερτ δηλώνει τα ακόλουθα: «Ο κ. Σημίτης στην περιοδεία του στην Αρκαδία ανέφερε ότι στελέχη της ΝΔ υπονομεύουν την πορεία της χώρας προς την ΟΝΕ, δίδοντας στην Ε.Ε. ψευδή στοιχεία για την πορεία της ελληνικής οικονομίας. Εάν ο κ. Σημίτης έχει στοιχεία, οφείλει να δώσει αμέσως στην δημοσιότητα, αναφερόμενος ονομαστικά ποια στελέχη, που και πότε επεδίωξαν να συκοφαντήσουν τη χώρα διεθνώς. Εάν δεν τα ονοματίσει, τότε θα δώσει κάθε δικαίωμα στον οποιοδήποτε να τον χαρακτηρίζει συκοφάντη».
ΚΥΡΙΑΚΗ 31 ΟΚΤΩΒΡΙΟΥ  1999 διεθνήΔιεξάγονται προεδρικές εκλογές  στην «ΠΓΔΜ», περίπου 1.610.000 ψηφοφόροι καλούνται να εκλέξουν τον διάδοχο του Κ. Γκλιγκόροφ (6  είναι οι υποψήφιοι).  Τα πρώτα αποτελέσματα  αναμένεται να ανακοινωθούν την επόμενη μέρα.Σε ανακοίνωση της γιουγκοσλαβικής κυβέρνησης αναφέρεται ότι από την ημέρα που οι δυνάμεις του ΝΑΤΟ ανέλαβαν τον έλεγχο του Κοσσυφοπεδίου, 267 άτομα μη αλβανικής καταγωγής έχασαν τη ζωή τους στην περιοχή αυτή.Ρωσικές πηγές αναφέρουν ότι οι ρωσικές δυνάμεις συνεχίζουν την πολιορκία του Γκρόζνι και ο αποκλεισμός της πρωτεύουσας της Τσετσενίας είναι ολοκληρωτικός.
ΔΕΥΤΕΡΑ 1 ΝΟΕΜΒΡΙΟΥ  1999Ο Υπ. Δικαιοσύνης Ε. Γιαννόπουλος με έγγραφό του ζητά από τον εισαγγελέα του Αρείου Πάγου την διεξαγωγή έρευνας για τις καταγγελίες(δημοσίευμα εφημερίδας «Απογευματινή»), συνέντευξη του βουλευτή της ΝΔ Δ. Κωστόπουλου ότι: «Για να πάρει κανείς δημόσιο έργο πρέπει να πληρώσει μίζα (στο υπουργείο ΥΠΕΧΩΔΕ)».Υπό την προεδρία του προέδρου  της  ΝΔ πραγματοποιείται σύσκεψη των τομεαρχών του κόμματος (μεταξύ των θεμάτων συζητούνται κατά τη διάρκεια της σύσκεψης είναι το «Ξυστό» - και οι παράνομες προσλήψεις στο δημόσιο .  Για το «Πρώτο» ο εκπρόσωπος Τύπου Α. Σπηλιωτόπουλος δηλώνει ότι: «Είναι καταφανής η μη τήρηση της  σχετικής  σύμβασης,  όπως  καταφανής  είναι  και  η  παράνομη ανανέωσή  της.Ο Κυβερνητικός Εκπρόσωπος Δ. Ρέππας αναφερόμενος στην επικείμενη σύνοδο των ηγετών των χωρών- μελών της Ε.Ε. στο Ελσίνκι και στο θέμα της αναγνώρισης της Τουρκία ως υποψήφια για ένταξη στην Ε.Ε. χώρας, αναφέρει. «Η ελληνική κυβέρνηση και στην Σύνοδο Κορυφής στο Ελσίνκι θα διατυπώσει τη θέση της με γνώμονα το εθνικό συμφέρον.  Δεν υπάρχει οποιοδήποτε πρόβλημα. Δεν πρόκειται να είναι οι στιγμές τόσο άσχημες για την ελληνική κυβέρνηση, για έναν πολύ απλό  λόγο: Η ελληνική κυβέρνηση έχει ξεκάθαρη, έχει σαφέστατη πολιτική για το συγκεκριμένο ζήτημα.  Είναι θέμα άλλων να αποσαφηνίσουν πλήρως την πολιτική τους, ώστε να προκύψει, και επιθυμούμε να προκύψει, συμφωνία για το θέμα της απόκτησης από την Τουρκία της ιδιότητας της υποψήφιας προς ένταξη στην Ε.Ε. χώρας.  Εμείς έχουμε ξεκαθαρίσει την πολιτική μας, ή οποία θα εκφραστεί εκείνη την ώρα συμπυκνωμένη με ένα ¨Ναι¨ ή ένα ¨Όχι¨. Μπορεί να συμβεί το ένα, μπορεί να συμβεί το άλλο». Ο Κυβερνητικός  Εκπρόσωπος  Δ. Ρέππας, αναφερόμενος στις καταγγελίες της ΝΔ ότι  η κυβέρνηση ότι σχετικά με τα οικονομικά δεδομένα κάνει «δημιουργική λογιστική», δηλώνει : «Μας κατηγορούν ότι παραποιούμε τα στοιχεία, έχουν πει ότι ¨μακιγιάρουμε¨ τα οικονομικά μεγέθη, ενώ γνωρίζουν πολύ καλά ότι οι ελεγκτικοί φορείς της Ε.Ε. έχουν κατ’ επανάληψη ελέγξει  την  πορεία  των οικονομικών μεγεθών της χώρας και μας έχουν αποφανθεί θετικά».Ο Οικουμενικός Πατριάρχης Βαρθολομαίος έχει στο Φανάρι συνάντηση-συνομιλία με τον Αμερικάνο πρεσβευτή Στην  Άγκυρα Μ. Πάρις,Ο βουλευτής του ΠΑΣΟΚ Ε. Βλασσόπουλος  σε  επιστολή  του προς τον πρόεδρο της βουλής Α. Κακλαμάνη αναφέρει μεταξύ άλλων ότι: «Είναι λυπηρό ότι το πνεύμα και το γράμμα των πορισμάτων (σ.σ. του συμποσίου που πραγματοποιήθηκε στις Βρυξέλλες  για τον καθορισμό και της μορφής, του περιεχομένου και του στόχου του προς δημιουργία Μουσείου της Ευρώπης) απουσιάζει το ενδιαφέρον για την ένταξη των στοιχείων του αρχαιοελληνικού και βυζαντινού πολιτισμού στην ύλη του εν λόγω μουσείου. Εκείνο όμως που αποτελεί πρόκληση είναι ότι στην πραγματικότητα δεν απουσιάζει αναφορά στον ελληνικό πολιτισμό. Αντίθετα, ρητά αποκλείονται τα στοιχεία του ως Αταίριαστα με την ιδέα μια Ενωμένης Ευρώπης και  περισσότερο συγγενικά με τη μεσογειακή ταυτότητα, και τίθεται ως χρονικό ορόσημο  της  ευρωπαϊκής  ιστορίας η σκέψη του Καρλομάγνου».Αύξηση κατά 3,46% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθείς τις 5.630,27 μονάδες.
ΔΕΥΤΕΡΑ 1 ΝΟΕΜΒΡΙΟΥ  1999 διεθνήΟ Τούρκος πρωθυπουργός  Μπ. Ετσεβίτ, μιλώντας στη τηλεόραση και αναφερόμενος στο Κυπριακό, λέει: «Η Ελλάδα έχει χάσει το δικαίωμα να είναι εγγυήτρια δύναμη στην Κύπρο, διότι το πραξικόπημα του 1974 προήλθε από  την  Ελλάδα». Στις προεδρικές εκλογές που έγιναν την Κυριακή στην Ουρουγουάη ο υποψήφιος της κεντροαριστεράς Τ. Βασκέζ συγκεντρώνει το 38,51% των ψήφων και έρχεται πρώτος, ενώ ο υποψήφιος του κυβερνώντος κόμματος του Κλοράντο Χ. Μπατλ έρχεται δεύτερος συγκεντρώνοντας το 31,32% των ψήφων(ο νικητής θα αναδειχθεί στο Β’ γύρο).Σύμφωνα με τα αποτελέσματα των βουλευτικών εκλογών που έγιναν την Κυριακή στη Γεωργία το κόμμα του προέδρου Ε. Σεβαρντνάτζε, η ¨Ένωση Πολιτών¨, πήρε το 52% των ψήφων, ενώ το ¨Κόμμα της Γεωργικής  Ένωσης για την Ανανέωση¨  του Α. Αμπατζίτζε  πήρε  το  26,5% των ψήφων.Γίνεται γνωστό ότι στην Ουκρανία ο Λ. Κούτσμα(σημερινός πρόεδρος) πήρε το 36,4% των ψήφων, ενώ ο κυριότερος αντίπαλός του Π. Σιμονένκο πήρε το 22,3% των ψήφων(ο νικητής θα αναδειχθεί στο Β’ γύρο).Οι ρωσικές δυνάμεις συνεχίζουν να βομβαρδίζουν το Γκρόζνι  και  άλλες  περιοχές  της  Τσετσενίας.
ΕΥΓΕ ΣΤΟΥΣ ΚΑΛΑΜΑΤΙΑΝΟΥΣ
Ναί μέν,αλλά δε,αυτό κι άλλα τά 'χε χρησιμοποιήσει γιά τούς λεγόμενους "χουντικούς",τούς δικτάτορες,οί οποίοι έτσι κι αλλοιώς δέν είχαν τίποτα νά τούς πάρουν-είδατε δικτάτορες;) καί τούς κλείσανε ισόβια στή φυλακή.Πλήν όμως δε,αυτοί οί "χουντικοί",οί κάπηλοι τής Δημοκρατίας,είχανε ορίσει ημέρα εθνικών εκλογών αλλά οί άλλοι,οί..."ΔΗΜΟΚΡΑΤΙΚΟΙ"...σιγά καί μήν ανεχότανε κάτι τέτοιο κι έτσι κάνανε αυτοί τό πραξικόπημα,σύμφωνα καί μέ τίς εντολές τών έξωθεν αφεντικών τους...Αυτό τό χαρτί μού θυμίζει τό δακτυλίδι τού Μέγα Αλέξανδρου καί τόν Περδίκα-είδατε;Εγώ έχω τό βασιλικό δακτυλίδι(αφού τό αφαίρεσε απ'τόν νεκρό...).
Αυτοί οι λεγόμενοι δικτάτορες που μόνο δικτάτορες δεν ήταν, μάλλον το αντίθετο, στήριξαν και έφεραν την Ελλάδα μπροστά, τα ταμεία γεμάτα και την δραχμή πρώτη στον κόσμο. Τώρα η λεγόμενη δημοκρατία που μόνο δημοκρατία δεν είναι, παρά ασυδοσία και κλεψιά έφερε την χώρα σε αυτήν την τραγική κατάσταση. Η δημοκρατία των ανεγκέφαλων, κλεφτών και ανθελλήνων. Ζήτω ο Γεώργιος Παπαδόπουλος!!!
Πρόκειται περὶ ἑνὸς ἐκ τῶν ἀθλιωτέρων καὶ ἐλεεινοτέρων κειμένων ἐξ ὅσων ποτὲ ἐγράφησαν ἐνδεικτικὸν τῶν ἠθῶν τὰ ὁποία ἐβασίλευον εἰς τὰς Ἀθήνας τὴν ἐποχὴν ἐκείνην καὶ τὸ ὁποῖον ἀκρίτως καὶ ἀνοήτως ἀναδημοσιεύεται εἰς τὸι ἰστολόγιον τοῦτο.Πρὸς ἐπίρρωσιν τῶν ὅσων λέγω παραθέτω τοῦτο ὁλοκληρον:"Τάδε Δημόφαντος συνέγραψεν. ῎Αρχει χρόνος τοῦδε τοῦ ψηφίσματος ἡ βουλὴ οἱ πεντακόσιοι οἱ λαχόντες τῷ κυάμῳ, οἷς Κλειγένης πρῶτος ἐγραμμάτευεν. ᾿Εάν τις  δημοκρατίαν καταλύῃ τὴν ᾿Αθήνησιν, ἢ ἀρχήν τινα ἄρχῃ καταλελυμένης τῆς δημοκρατίας, πολέμιος ἔστω ᾿Αθηναίων καὶ νηποινεὶ τεθνάτω, καὶ τὰ χρήματα αὐτοῦ δημόσια ἔστω, καὶ τῆς θεοῦ τὸ ἐπιδέκατον• ὁ δὲ ἀποκτείνας τὸν ταῦτα ποιήσαντα καὶ ὁ συμβουλεύσας ὅσιος ἔστω καὶ εὐαγής. ᾿Ομόσαι δ' ᾿Αθηναίους ἅπαντας καθ' ἱερῶν τελείων, κατὰ φυλὰς καὶ κατὰ δήμους, ἀποκτενεῖν τὸν ταῦτα ποιήσαντα. ῾Ο δὲ ὅρκος ἔστω ὅδε• «κτενῶ καὶ λόγῳ καὶ ἔργῳ καὶ ψήφῳ καὶ τῇ ἐμαυτοῦ χειρί, ἂν δυνατὸς ὦ, ὃς ἂν καταλύσῃ τὴν δημοκρατίαν τὴν ᾿Αθήνησι. καὶ ἐάν τις ἄρξῃ τιν' ἀρχὴν καταλελυμένης τῆς δημοκρατίας τὸ λοιπόν, καὶ ἐάν τις τυραννεῖν ἐπαναστῇ ἢ τὸν τύραννον συγκαταστήσῃ. Καὶ ἐάν τις ἄλλος ἀποκτείνῃ, ὅσιον αὐτὸν νομιῶ εἶναι καὶ πρὸς θεῶν καὶ δαιμόνων, ὡς πολέμιον κτείναντα τὸν ᾿Αθηναίων, καὶ τὰ κτήματα τοῦ ἀποθανόντος πάντα ἀποδόμενος ἀποδώσω τὰ ἡμίσεα τῷ ἀποκτείναντι, καὶ οὐκ ἀπο στερήσω οὐδέν. Ἐὰν δέ τις κτείνων τινὰ τούτων ἀποθάνῃ ἢ ἐπιχειρῶν, εὖ ποιήσω αὐτόν τε καὶ τοὺς παῖδας τοὺς ἐκείνου καθάπερ ῾Αρμόδιόν τε καὶ ᾿Αριστογείτονα καὶ τοὺς ἀπογόνους αὐτῶν. ῾Οπόσοι δὲ ὅρκοι ὀμώμονται ᾿Αθήνησιν ἢ ἐν τῷ στρατοπέδῳ ἢ ἄλλοθί που ἐναντίοι τῷ δήμῳ τῷ ᾿Αθηναίων, λύω καὶ ἀφίημι.» Ταῦτα δὲ ὀμοσάντων ᾿Αθηναῖοι πάντες καθ' ἱερῶν τελείων, τὸν νόμιμον ὅρκον, πρὸ Διονυσίων• καὶ ἐπεύχεσθαι εὐορκοῦντι μὲν εἶναι πολλὰ καὶ ἀγαθά, ἐπιορκοῦντι δ' ἐξώλη αὐτὸν εἶναι καὶ γένος". Καὶ βεβαίως δὲν παραλείπεται εἰς τὸ κείμενον καὶ "ὀλίγη" περὶ Ἀρμοδίου καὶ Ἀριστογείτονος.  Ἄλλη βρωμερὰ ἱστορία καὶ αὐτή!!!
Μα καλά είναι ΤΡΕΛΛΟΣ ???Θα εκδιώξει την μοναδική χώρα πουΕΚΠΡΟΣΩΠΕΙ ΤΟΝ ΕΥΡΩΠΑΙΚΟ ΠΟΛΙΤΙΣΜΟ & ΚΟΥΛΤΟΥΡΑ ?Τί θα καπνίζουνε μετά στην Ολλανδια ? Ταμπάκο ?ΑΔΗΣ
ΤΕΤΑΡΤΗ 13 ΟΚΤΩΒΡΙΟΥ  1999       Ο επίτιμος πρόεδρος της ΝΔ Κ. Μητσοτάκης σε συνέντευξή του στο τηλεοπτικό σταθμό «MEGA»:  «Σωστά έστειλε ο Κ. Σημίτης  μήνυμα  προς  την  τουρκική  πλευρά,  δεν  σας  κρύβω, και  εγώ  το  έστειλα   με  το δικό μου τρόπο προς την  τουρκική   πλευρά».  Σε άλλο σημείο «Στην Ελλάδα – δόξα το Θεό – έχουμε μια κατάσταση καλή για να έχουμε μια κυβέρνηση η οποία, αφού  πέρασε το ΠΑΣΟΚ από πολλές  περιπλανήσεις,  μπαίνει στην σωστή κατεύθυνση  του διαλόγου και  της προσπάθειας  ειρηνικής  επίλυσης  των διαφορών μας.  Έχουμε μια αντιπολίτευση υπεύθυνη, εν πάση περιπτώσει δεν έχουμε την ακραία αντιπολίτευση του παρελθόντος  και έχουμε και τα μικρά κόμματα τα οποία εν πολλοίς συνεισφέρουν θετικά».Σε δηλώσεις που κάνει στον τηλεοπτικό σταθμό «ΜΕΓΚΑ» ο πρώην πρωθυπουργός Μ. Γιλμάζ  λέει: «Αν αναμένετε μια χειρονομία από  την Τουρκία ζωτικής σημασίας για το Κυπριακό, φοβάμαι πως η Τουρκία δεν είναι σε θέση να κάνει  καμία  χειρονομία».Ο Υπ. Εξωτερικών Γ. Παπανδρέου σε δηλώσεις του, αναφερόμενος στο θέμα της διεύρυνσης της Ε.Ε., λέει ότι: «Όλες οι χώρες στα Βαλκάνια θεωρούμε ότι μπορούν να είναι μέλη της Ε.Ε. Συμπεριλαμβάνουμε σε αυτή την πρότασή μας και τη Γιουγκοσλαβία» (αφήνει να εννοηθεί ότι αναφέρεται στην μετά-Μιλόσεβιτς Γιουγκοσλαβία).Ο  Υπ. Εξωτερικών Γ. Παπανδρέου  έχει συνάντηση στην Αθήνα με τον Κύπριο ομόλογο του Κασουλίδη. Σε δηλώσεις που κάνει ο Κύπριος υπουργός  λέει «Υπάρχουν αυτή τη στιγμή τρεις  παράλληλοι διαπραγματευτικού δρόμοι, οι προσπάθειες  λύσης του Κυπριακού, οι ελληνοτουρικές  σχέσεις  και οι ευρωτουρκικές  σχέσεις.  Αυτοί οι τρείς ανεξάρτητοι δρόμοι δεν σχετίζονται μεταξύ τους, είναι ανεξάρτητοι. Οποιαδήποτε πρόοδος όμως στον ένα ενισχύει τους άλλους δύο». Ο Υπ. Αμύνης Α. Τσοχατζόπουλος στο πλαίσιο της επίσκεψης που πραγματοποιεί στο Ισραήλ, είχε συνάντηση με  τον Ισραηλινό πρόεδρο Ε. Βάιζμαν(προεδρικό μέγαρό, Δυτική Ιερουσαλήμ).Υπό την προεδρία του Κ. Καραμανλή συνέρχεται η Εκτελεστική Επιτροπή της ΝΔ. Σε δηλώσεις που κάνει ο εκπρόσωπος Τύπου του κόμματος Α. Σπηλιωτόπουλος λέει και τα εξής: «Σήμερα αποφασίσαμε τη μετωπική σύγκρουση με τη διαφθορά. Το μείζον πρόβλημα, που αυτή τη στιγμή υπάρχει, είναι ότι κυριαρχεί η αδιαφάνεια σε κάθε πτυχή του δημόσιου βίου. Αυτή τη νοσηρότητα η ΝΔ είναι αποφασισμένη να την πολεμήσει και στην κατεύθυνση αυτή θα επιδιώξει συνεννόηση με τα  υπόλοιπα  κόμματα  της  αντιπολίτευσης».
ΤΕΤΑΡΤΗ 13 ΟΚΤΩΒΡΙΟΥ 1999 διεθνήΟ πρόεδρος  της  Ευρωπαϊκής  Επιτροπής Ρ. Πρόντι  παρουσιάζει  στο  Ευρωπαϊκό κοινοβούλιο την έκθεση της επιτροπής  για θέματα διεύρυνσης της Ε.Ε. και αναφερόμενος στην Τουρκία λέει: «Η περίπτωση της Τουρκίας θέλει ειδική μεταχείριση» (έχει σαφώς το καθεστώς της υποψήφιας χώρας – δεν μπορεί να αρχίσουν διαπραγματεύσεις ένταξης  γιατί  δεν  πλήρη  τα  πολιτικά  κριτήρια που προβλέπει η Κοπεγχάγη). Ο Τούρκος Υπ. Εξ Ι. Τζεμ μιλώντας στην τουρκική εθνοσυνέλευση για ελληνοτουρκικά: «Η Ελλάδα και η Τουρκία έχουν δικές  τους αλήθειες και  δεν  παραιτούνται  από   αυτές». Συνεχίζοντας λέει ότι: «Δεν είναι σωστό να πιστεύεται ότι επειδή  υπάρχει  κάποια ηπιότητα, θα βελτιωθούν όλα. Η Τουρκία και  Ελλάδα αγωνίζονται  για  τα συμφέροντα τους. Η επιδεξιότητα είναι να βρεθούν τα κοινά σημεία, εάν υπάρχουν κοινά σημεία, στα συμφέροντα αυτά».  Σε άλλο σημείο της ομιλίας του λέει: «Προ ετών η ελληνική εξωτερική πολιτική θεωρούσε ότι το συμφέρον  της Ελλάδος ήταν η διαμάχη με τη Τουρκία. Η σημερινή εξωτερική πολιτική όμως θεωρεί ότι συμφέρον της Ελλάδος είναι  και να μην βρίσκεται σε διαμάχη με την Τουρκία και να μειώσει την ένταση στο Αιγαίο. Η μεταξύ τους διαφορά είναι σημαντική, όμως κατά βάση υπάρχουν υπολογισμοί που έχουν να κάνουν με τα ίδια τα συμφέροντα». «Εξηγήσαμε με σαφήνεια στους συνομιλητές μας ότι η Τουρκία δεν έχει βλέψεις επί των εδαφών κανενός». Στο Πακιστάν ο Πραξικοπηματίας στρατηγός Π. Μουσάραφ στο διάγγελμά που απευθύνει προς τον Πακιστανικό λαό, αναφέρει ότι: «Οι ένοπλες δυνάμεις παρενέβησαν προκειμένου να θέσουν τέρμα στην αβεβαιότητα και την αταξία που επικρατούσαν στην χώρα (το πραξικόπημα καταδικάζουν πολλές χώρες). Ο Λευκός Οίκος σε ανακοίνωση του αναφέρει ότι: «Επιθυμεί την αποκατάσταση πολιτικής διακυβέρνησης, συμβατή με τις δημοκρατικές αρχές και το Σύνταγμα». Ο πρώην Γενικός Γραμματέας του ΝΑΤΟ Χ. Σολάνα δηλώνει ότι: «Όταν μαθαίνεις για στρατιωτικό πραξικόπημα και ξέρεις ότι η χώρα έχει πυρηνικά, θα πρέπει να ανησυχείς».  Η πρώην πρωθυπουργός Μπεναζίρ Μπούτο δηλώνει ότι: «Η 12η Οκτωβρίου δεν θα μείνει γνωστή ως η μέρα που ¨πέθανε η δημοκρατία¨,  αλλά ως  η ημέρα που η δημοκρατία αρχίζει να ¨ξαναγεννιέται¨».
ΠΕΜΠΤΗ 14 ΟΚΤΩΒΡΙΟΥ  1999Ο Υπ. Άμυνας Α. Τσοχατζόπουλος έχει στο Τελ Αβίβ συνάντηση με τον Ισραηλινό πρωθυπουργό και Υπουργό  Άμυνας  Ε. Μπάρακ. Οι δύο άνδρες υπογράφουν νέα συμφωνία  στρατιωτικής συνεργασίας Ελλάδος- Ισραήλ.  Σε  δηλώσεις  που  κάνει  ο  Έλληνας  υπουργός αναφέρει και τα εξής: «Αποφασίσαμε να ανανεώσουμε τη συμφωνία και να τη διευρύνουμε με όλα εκείνα τα στοιχεία που συγκεκριμένα πλέον επιβάλλουν οι ανάγκες  ενδυνάμωσης της αμυντικής μας συνεργασίας»(η προηγούμενη συνεργασία είχε υπογραφεί το 1994). Έντονή είναι η αντιπαράθεση μεταξύ κυβέρνησης και αντιπολίτευσης, εντός και εκτός βουλής, για το θέμα του «Ολυμπιακού Βιντεολόττο» (τα έσοδα θα διατεθούν για την οργάνωση των Ολυμπιακών Αγώνων του 2004). Η κυβέρνηση υποστηρίζει ότι: «Το ¨Βιντεολόττο¨ είναι δέσμευση προς την ΔΟΕ από το φάκελο διεκδίκησης των Ολυμπιακών Αγώνων. Η ΝΔ ζητά τη ματαίωση του ¨Βιντεολόττο¨. Ο Στ. Μάνος ισχυρίζεται ότι ο διαγωνισμός για το ¨Βιντεολόττο¨ είναι  διάτρητος).Ο εκπρόσωπος Τύπου της ΝΔ Α. Σπηλιωτόπουλος, με αφορμή το θέμα του «Ολυμπιακού Βιντεολόττο» δηλώνει ότι: «Οι κυβερνήσεις  του ΠΑΣΟΚ ευθύνονται για τη διαφθορά που μαστίζει σήμερα το δημόσιο βίο της χώρας και είναι αυτές που εισήγαγαν και θεσμοθέτησαν διαδικασίες αδιαφάνειας». Συνεχίζοντας  λέει  ότι: «Η ΝΔ θα αγωνιστεί κατά τρόπον ανένδοτο κατά της διαφθοράς, έχει την πολιτική βούληση και έχει επεξεργαστεί τους κατάλληλους μηχανισμούς για να παρέμβει άμεσα και αποτελεσματικά».Ο επίτιμος πρόεδρος της ΝΔ Κ. Μητσοτάκης, μιλώντας στη βουλή και αναφερόμενος στο «Ολυμπιακό Βιντεολόττο», λέει: «Τι θέλει η κυβέρνηση να κάνει; Τόσο πολύ υποδουλωμένη είναι στα διαπλεκόμενα, ώστε θέλει καλά και σώνει να φτιάξει αυτό το λαχείο, το οποίο δεν είναι ολυμπιακό λαχείο, αλλά  αποτελεί  ολυμπιακή ντροπή. Η Ελλάς σήμερα είναι η Ελλάς των διαπλεκομένων».
ΠΕΜΠΤΗ 14 ΟΚΤΩΒΡΙΟΥ  1999Η Ιεραρχία της Εκκλησίας της Ελλάδος εκλέγει ως μητροπολίτη Θεσσαλιώτιδος και Φαναριοφερσάλων τον Θεόκλητο Κουμαριανό(46 ετών).Πτώση κατά 3,88% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 5.916,68 μονάδες.ΠΕΜΠΤΗ  14 ΟΚΤΩΒΡΙΟΥ 1999 διεθνήΣτο Πακιστάν οι πραξικοπηματίες κλείνουν το κτήριο της βουλής και δηλώνουν ότι δεν προτίθενται να επιβάλλουν στρατιωτικό νόμο. ο Αμερικανός πρόεδρος Μπ. Κλίντον, «Χαρακτηρίζει τα γεγονότα στο Πακιστάν ως συμφορά για  την πακιστανική δημοκρατία».
ΠΑΡΑΣΚΕΥΗ  15 ΟΚΤΩΒΡΙΟΥ 1999   Ο γραμματέας της Κ.Ε. του ΠΑΣΟΚ Κ. Σκανδαλίδης σε δηλώσεις που κάνει στην Καρδίτσα αναφέρει και τα εξής: «Εμείς θέλουμε εκλογές στο τέλος της τετραετίας, θέλουμε εκλογές μετά την οριστική ένταξη στην ΟΝΕ. Πρέπει η χώρα από το Μάρτιο ως  τον Ιούνιο, που θα υπάρξει η τελική κρίση, να είναι ήσυχη και με πολιτική σταθερότητα διότι θα μετριέται κάθε στιγμή η οικονομία μας. Και ασφαλώς, ολοκληρώνοντας το έργο μας θα ζητήσουμε την ψήφο του λαού. Αν η αντιπολίτευση έχει πάρει απόφαση, γιατί από ότι καταλαβαίνω μάλλον μετέωρα βήματα κάνει μέχρι τώρα, αν έχει πάρει την οριστική απόφαση να οδηγήσει τη χώρα σε εκλογές το Μάρτιο, ας αναλάβει το τίμημα και το κόστος αυτών των εκλογών. Σε αυτή την περίπτωση, και στις 26 Μαρτίου το ΠΑΣΟΚ θα κερδίσει τις εκλογές».Ο πρόεδρος της ΝΔ Κ. Καραμανλής έχει  συνάντηση  με  τον  πρόεδρο  της  βουλής  Απ. Κακλαμάνη. Σε δηλώσεις που κάνει ο Κ. Καραμανλής, μετά το τέλος της συνάντησης, λέει: «Επισκέφθηκα τον πρόεδρο της βουλής για να τον ενημερώσω για το μέγα σκάνδαλο της υπόθεσης των ¨κουλοχέρηδων¨. Το θεώρησα υποχρέωσή μου να τον ενημερώσω και λόγω της θεσμικής μου ιδιότητος και διότι έχει πολλές φορές αντιταχθεί στα φαινόμενα αδιαφάνειας. Θέλω για μια ακόμη φορά να πω ότι αυτή η υπόθεση είναι ντροπή και αίσχος. Να γεμίσει δηλαδή η Ελλάδα, κάθε γειτονιά και κάθε χωριό με ¨κουλοχέρηδες¨ και μάλιστα με μια διάτρητη σύμβαση. Και θέλω ακόμα να πω ότι παράταση σιωπής της κυβέρνησης σε αυτό το θέμα ισοδυναμεί με ενοχή, εάν δεν το πάρουν πίσω, τότε θα έχει αποδειχθεί ότι είναι κυβέρνηση του τζόγου. Και θέλω να πω προς όλους τους Έλληνες και τις Ελληνίδες ότι εμείς αυτό δεν θα το αφήσουμε να περάσει»(ο λόγος για το «Ολυμπιακό Βιντεολόττο»).Πτώση κατά 2,17% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 5.788,49 μονάδες.
ΠΑΡΑΣΚΕΥΗ  15 ΟΚΤΩΒΡΙΟΥ  1999 ΔιεθνήΤο Νόμπελ Ειρήνης απονέμεται στο μη Κυβερνητική Οργάνωση «Γιατροί χωρίς Σύνορα». Ο αξιωματούχος των «Γιατρών  χωρίς  σύνορα» Φιλίπ Μπιμπερσόν, δηλώνει: «Λιγότερη τιμή και περισσότερο βάρος ευθύνης είναι το Νόμπελ Ειρήνης».Πραγματοποιείται στο Τάμπελε της Φιλανδίας έκτακτη σύνοδος των ηγετών των χωρών-μελών της Ε.Ε. Συζητούνται θέματα που αφορούν  τη  λαθρομετανάστευση και θέματα που αφορούν την παροχή ασύλου. Οι Ευρωπαίοι ηγέτες αποφάσισαν επίσης την σύνταξη μιας  Χάρτας με τα θεμελιώδη Δικαιώματα του Ευρωπαίου Πολίτη (οι σύνεδροι  κατά τη διάρκεια του δείπνου που παρατίθεται συζητούν και  το θέμα της «ενταξιμότητας»  της Τουρκίας στην Ε.Ε.).Στο Πακιστάν ο πραξικοπηματία Μουσάραφ αναστέλλει την ισχύς του Συντάγματος, διαλύει το κοινοβούλιο και κηρύσσει τη χώρα σε κατάσταση εκτάκτου ανάγκης. Ο ίδιος αυτοδιορίζεται ανώτατος ηγέτης της χώρας.Ο εκπρόσωπος του Λευκού Οίκου Μ. Χάμερ, με αφορμή τις εξελίξεις στο Πακιστάν δηλώνει: «Ζητούμε την άμεση αποκατάσταση της πολιτικής εξουσίας και θα ζητήσουμε διευκρινήσεις για τις επιπτώσεις της σημερινής ανακοίνωσης». Με αφορμή τις ίδιες εξελίξεις ο εκπρόσωπος του Ινδικού Υπ. Εξωτερικών δηλώνει: «Ανησυχούμε  για  την  κατεύθυνση  προς  την οποία κινείται η κατάσταση. Συνεχίζουμε να παρακολουθούμε στενά στις εξελίξεις».Συνεχίζονται οι ρωσικές επιχειρήσεις στη Τσετσενία. Σε δηλώσεις που κάνει ο επικεφαλής των ρωσικών δυνάμεων στρατηγός Β. Καζάντεφ, λέει ότι: «Ολοκληρώθηκε η πρώτη φάση των επιχειρήσεων στην Τσετσενία.
ΣΑΒΒΑΤΟ  16 ΟΚΤΩΒΡΙΟΥ  1999Σε δηλώσεις που κάνει (Τάμπελε-Φιλανδία) ο πρωθυπουργός Κ. Σημίτης, αναφερόμενος στα πεπραγμένα της έκτακτης συνόδου των ηγετών των χωρών-μελών της Ε.Ε. λέει: «Θεωρούμε ότι η ευρωπαϊκή προοπτική της Τουρκίας ωφελεί την Τουρκία, την Ένωση και συμβάλει στην ειρήνη και στη συνεργασία στην περιοχή, αλλά θα πρέπει να είμαστε ξεκάθαροι ότι η υποψηφιότητα της Τουρκίας είναι μια υποψηφιότητα που έχει συγκεκριμένο περιεχόμενο, είναι γνήσια, συνεπάγεται ευθύνες, συνεπάγεται υποχρεώσεις και όχι μόνο δικαιώματα. Ότι δικαιώματα, ευθύνες, υποχρεώσεις προκύπτουν από τις συνθήκες του Άμστερνταμ και τις αποφάσεις οι οποίες  πάρθηκαν από τα Ευρωπαϊκά Συμβούλια σε συνέχεια της συνθήκης του Άμστερνταμ, αλλά και σχετίζονται γενικά με τα θέματα της  διεύρυνσης  και  από  τις  αποφάσεις  αυτές  και τις συνθήκες αυτές προκύπτουν ορισμένες αρχές  που θα  πρέπει να τηρηθούν. Ο σεβασμός του Διεθνούς Δικαίου και των Διεθνών Συνθηκών, η ειρηνική διευθέτηση των διαφορών, ο σεβασμός της εδαφικής ακεραιότητας των γειτονικών χωρών, το δικαίωμα κάθε άλλης  ευρωπαϊκής  χώρας  να αποτελεί και αυτή μέλος της Ε.Ε.» . Σε άλλο σημείο των δηλώσεών του ο πρωθυπουργός, αναφερόμενος στο θέμα της ένταξης της Κύπρου στην Ε.Ε., λέει: «Ετόνισα ότι είναι ανάγκη να συνεχισθούν , χωρίς δυσκολίες, απρόσκοπτα οι διαπραγματεύσεις που έχουν ξεκινήσει και να πραγματοποιηθεί η είσοδος, ένταξη της Κύπρου στην Ε.Ε. όταν ολοκληρωθούν οι σχετικές διαδικασίες, άσχετα από τα αν έχει λυθεί το πολιτικό πρόβλημα ή όχι».Υπό την προεδρία του προέδρου του Συνασπισμού Ν. Κωνσταντόπουλου συνέρχεται η Κεντρική Πολιτική Επιτροπή του κόμματος προκειμένου να οριστικοποιήσει το περιεχόμενο(θέσεις του κόμματος) της εισήγησης της Κ.Π.Ε.  που θα παρουσιασθεί στο συνέδριο του Συνασπισμού(έχουν υποβληθεί τρία σχέδια).Σε δηλώσεις που κάνει  στη Χαλκιδική ο πρόεδρος του ΔΗΚΚΙ Δ. Τσοβόλας, αναφερόμενος στην κυβέρνηση του ¨Νέου ΠΑΣΟΚ¨ την αποκαλεί: «Κυβέρνηση τρομαγμένων λογιστών που τα δίνουν όλα στις ΗΠΑ και την ευρωπαϊκή τρόικα». Σε δηλώσεις από τη Λάρισα ο γραμματέας της Κ.Ε. του ΠΑΣΟΚ Κ. Σκανδαλίδης  λέει:  «Δεν υπάρχει καμία απολύτως εκχώρηση κυριαρχικών δικαιωμάτων εκ μέρους της Ελλάδος»(απαντά  σε  ερώτηση σχετική με τη δήλωση που φέρεται να έκανε στις  15/10 ο ΥΠ. Εξωτερικών Γ. Παπανδρέου).Σε δηλώσεις που κάνει στο Ηράκλειο το ηγετικό στέλεχος του ΠΑΣΟΚ Θ. Πάγκαλος αναφερόμενος στα ελληνοτουρκικά, λέει:  «Ο Ετσεβίτ είναι εθνικοσοσιαλιστής, ο συνεταίρος  του είναι  οι  «Γκρίζοι  Λύκοι» και για να υπάρξουν αποτελέσματα θα πρέπει να υπάρξει δημοκρατία, που δυστυχώς δεν υπάρχει. Συμφωνώ ότι ο απλός Τούρκος είναι αδελφός  μας, όμως δεν μπορώ να πω το ίδιο και για τους στρατηγούς».
ΣΑΒΒΑΤΟ  16 ΟΚΤΩΒΡΙΟΥ  1999 ΔΙΕΘΝΗΣε δηλώσεις  που κάνει ο  Φιλανδός  πρωθυπουργός  Π. Λιπόνεν,  μετά το τέλος της συνόδου των ηγετών των χωρών-μελών της Ε.Ε. στο Τάμπελε της  Φιλανδίας, αναφερόμενος στο θέμα του χαρακτηρισμού της Τουρκία ως υποψήφια για  ένταξη  στην Ε.Ε. χώρας. Λέει ότι: «Θα θέλαμε να πάρουμε στην Σύνοδο Κορυφής του Ελσίνκι μια θετική απόφαση για την υποψηφιότητα της Τουρκίας.  Όμως  για να συμβεί αυτό θα πρέπει η Τουρκία να προχωρήσει σε συγκεκριμένα βήματα και πράξεις»(με την άποψη αυτή συντάσσονται οι περισσότεροι από τους ηγέτες των χωρών-μελών της Ε.Ε. – η Φιλανδία αυτή την περίοδο ασκεί  την προεδρία της Ε.Ε.).
ΚΥΡΙΑΚΗ  17 ΟΚΤΩΒΡΙΟΥ  1999 Με αφορμή την αξίωση της ΝΔ για παραίτηση του Υπ. Εξωτερικών Γ. Παπανδρέου (εξαιτίας των όσων φέρεται να δήλωσε σχετικά με την «εκχώρηση κυριαρχικών δικαιωμάτων» -μεταφορά αρμοδιοτήτων στην Ε.Ε.) ο Υπ. Άμυνας Α. Τσοχατζόπουλος δηλώνει: «Η κυβέρνηση έχει  δείξει το αδιαπραγμάτευτο των δικαιωμάτων της Ελλάδας αποτελεί σταθερή πολιτική εδώ και χρόνια και για κανέναν δεν μπορεί να δημιουργείται  η εντύπωση ότι υπάρχει θέμα πάνω σε αυτήν την αρχή».Σε δηλώσεις που κάνει στη Θεσσαλονίκη το ηγετικό στέλεχος της ΝΔ Μ. Λιάπης(είναι υπεύθυνος πολιτικού σχεδιασμού της ΝΔ) λέει μεταξύ άλλων: «Η ΝΔ δεν θα αφήσει την Ελλάδα και την κοινωνία να σαπίζουν, όπως κάνει σήμερα η κυβέρνηση Σημίτη». Ο Κ. Καραμανλής είναι άξιος ηγέτης και η ηγεσία της παράταξής είναι ομονοούσα, χωρίς να υπάρχουν στην Κοινοβουλευτική Ομάδα οι έριδες και οι φιλονικίες του παρελθόντος».Ο Υπ. Ανάπτυξης Ε. Βενιζέλος, μιλώντας στη Θεσσαλονίκη και αναφερόμενος στον πρόεδρο της ΝΔ Κ. Καραμανλή, λέει: «Αν θέλει ο Κ. Καραμανλής να έχει συμβολή στην κοινωνική πρόοδο, θα πρέπει να απογαλακτιστεί από την πολιτική των προκατόχων του, η οποία οδήγησε τη ΝΔ στην ήττα των προηγούμενων  εκλογών».Η Πολιτική Γραμματεία και η Κοινοβουλευτική Ομάδα του Συνασπισμού σε έκτακτη κοινή συνεδρίαση αποφασίζουν να προτείνουν στην Κεντρική Πολιτική Επιτροπή του κόμματος την αναβολή του Συνεδρίου του Συνασπισμού. Η Κ.Π.Ε. αποφασίζει την αναβολή του Συνεδρίου(θα συγκληθεί διαρκές συνέδριο προκειμένου να εγκρίνει  την  εκλογική  διακήρυξη του Συνασπισμού).Η εφημερίδα «Ελευθεροτυπία» δημοσιεύει την επιστολή που έστειλε ο  αρχιεπίσκοπος  Αθηνών  Χριστόδουλος στον  Οικουμενικό  Πατριάρχη Βαρθολομαίο (αναφέρεται στο θέμα των μητροπόλεων των λεγόμενων ¨Νέων Χωρών¨).
ΚΥΡΙΑΚΗ  17 ΟΚΤΩΒΡΙΟΥ  1999 ΔιεθνήΟ νέος ηγέτης του Πακιστάν Π. Μουσάραφ ε διάγγελμα του αναφέρει ότι η  πακιστανικές στρατιωτικές δυνάμεις θα αποσυρθούν από τα σύνορα με την Ινδία. Λέει ακόμα: «Ο στρατός δεν θα παραμείνει στην εξουσία περισσότερο από όσο χρειάζεται. Δεν θα επιτρέψω στο λαό να γυρίσει πίσω σε μια εποχή ανεπαρκούς δημοκρατίας, αλλά θα τον οδηγήσω σε μια γνήσια δημοκρατία. Υπόσχομαι ότι θα το κάνω με τη βοήθεια του Θεού. Δεν πρόκειται για δικτατορία, αυτό  που  έγινε είναι  ένας  άλλος  δρόμος  για  τη δημοκρατία».{Γράφεται ότι ο Αμερικανός πρόεδρος Μπ. Κλίντον και ο Νορβηγός πρωθυπουργός Κ.Μ. Μπόντέβικ κατά τη διάρκεια της συνάντησης  που είχαν στο Λευκό Οίκο αποφάσισαν νε συνεργαστούν με στόχο την ενίσχυση της ΕΥΡΩΠΑΪΚΗΣ ΑΣΦΑΛΕΙΑΣ . Εξέφρασε επίσης την επιθυμία τους για τροποποίηση της συνθήκης για τα συμβατικά όπλα (προκειμένου να περιορισθεί η διάδοση ελαφρών όπλων σε περιοχές συγκρούσεων)}.Συνέρχεται στο Παρίσι το προεδρείο της «Σοσιαλιστική Διεθνούς» (κύριος σκοπός της συνόδου είναι η προετοιμασία του 21ου συνεδρίου της  Σοσιαλιστικής Διεθνούς που θα πραγματοποιηθεί στο Παρίσι από τις 8-10 Νοεμβρίου). Κατά την  διάρκεια της  συνεδρίασης εκλέγεται  ο  Πορτογάλος  Α.  Γκουτιέρες  ως  πρόεδρος  της  «Σοσιαλιστικής Διεθνούς».
ΔΕΥΤΕΡΑ  18 ΟΚΤΩΒΡΙΟΥ  1999Ο Τούρκος μεγαλοεπιχειρηματίας  Ρ. Κοτς, σε δηλώσεις του στην εφημερίδα «Μιλιέτ»,  αναφερόμενος στον Έλληνα Υπ. Εξωτερικών  Γ. Παπανδρέου: «Εμπιστεύομαι τον  κ. Γ. Παπανδρέου.  Συνεχίζοντας λέει ότι «Ο  Έλληνας  Υπουργός  πιστεύει  στη  βελτίωση  των σχέσεων μεταξύ των  δύο  χωρών».Ο πρωθυπουργός Κ. Σημίτης επισκέπτεται τον Πρόεδρο της Δημοκρατίας Κ. Στεφανόπουλο και τον ενημερώνει για τα εσωτερικά και διεθνή θέματα της χώρας. Σε δηλώσεις που κάνει ο  Κ. Σημίτη αναφέρει και τα εξής: «Οι σχέσεις μας με τις υπόλοιπες χώρες της Ε.Ε. πορεύονται πολύ καλά και  πιστεύω  ότι θα  πρέπει να προετοιμάσουμε καλά το Τακτικό Ευρωπαϊκό Συμβούλιο του Ελσίνκι, την επόμενη Σύνοδο Κορυφής, για να μπορέσουμε να βρούμε μια ικανοποιητική λύση σε όλα τα θέματα που θέτει η διεύρυνση της Ε.Ε.(περιλαμβάνεται  και  το  θέμα της «ενταξιμότητας» της  Τουρκίας.Σε συνέντευξη  που δίνει στον  τηλεοπτικό σταθμό   «Κρήτη TV»  ο πρώην Υπ. Εξ  Θ. Πάγκαλος, αναφερόμενος στο κλίμα που δημιουργήθηκε μεταξύ της Ελλάδος και της Τουρκίας εξαιτίας των σεισμών, λέει ότι: «Δεν έχει καμία σχέση τι φρονεί ο  τούρκικος  λαός δεν  υπάρχει  λαός  στην  Τουρκία  και  όποιος  το  νομίζει  είναι  αφελέστατος. Την εξωτερική πολιτική την  ασκεί  μια ομάδα 100 στρατηγών και  ναυάρχων». Σε άλλο σημείο χαρακτηρίζει τον Κωνσταντίνο Μητσοτάκη ¨μεγάλο πολιτικό¨, διέπραξε δύο λάθη: Την αποστασία του 1965, μεταπήδησε από το χώρο του Κέντρου στη Δεξιά).Ο Κυβερνητικός εκπρόσωπος Δ. Ρέππας σε δηλώσεις του, αναφερόμενος στην επίθεση που εξαπέλυσε η ΝΔ εναντίον  της κυβέρνησης για το θέμα του «Ολυμπιακού Βιντεολόττο», λέει ότι: «Η ΝΔ ανευθυνολογεί και σκανδαλολογεί. Λέει ακόμη ότι: «Η ΝΔ διέπραξε ¨γκάφα ολκής¨ και την κάλεσε να καταφύγει στη δικαιοσύνη αν διαθέτει στοιχεία για παρανομίες».Ο Υπ. Εξωτερικών Γ. Παπανδρέου έχει στο Λονδίνο συνάντηση-συνομιλία με τον Βρετανό ομόλογο του Ρ. Κουκ (στόχος του ΓΑΠ είναι να τονίσει στους εταίρους μας στην Ε.Ε. ότι η τυχόν συναίνεση της Ελλάδος στην αναγνώριση της Τουρκίας ως υποψήφιας  θα συνοδεύεται από δεσμεύσεις για την ενταξιακή πορεία της Κύπρου. Ο Βρετανός Υπουργός τάσσεται με την άποψη ότι η λύση του πολιτικού προβλήματος της Κύπρου δεν αποτελεί προϋπόθεση για την ένταξη της στην Ε.Ε).   Πτώση κατά 6,21% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 5.429,25 μονάδες.
ΔΕΥΤΕΡΑ  18 ΟΚΤΩΒΡΙΟΥ  1999 ΔιεθνήΑρχίζει η μονομερή αποχώρησης πακιστανικών δυνάμεων από την περιοχή των συνόρων με την Ινδία. Ο αρχηγός του Ινδικού στρατού Β. Πρ. Μαλίκ αναφερόμενος στο γεγονός δηλώνει ότι: «Η μονομερής στρατιωτική αποκλιμάκωση δεν σημαίνει τίποτα το ιδιαίτερο».ο Αμερικανός πρέσβης στο Πακιστάν Γ. Μίλαμ δηλώνει: «Είμαι πεπεισμένος ότι ο στρατηγός Μουσάραφ είναι μετριοπαθής άνδρας  που ενεργεί με βάση πατριωτικά κίνητρα και προκλήθηκε να κάνει αυτό που κάνει». Σε δηλώσεις που κάνει ο εκπρόσωπος του αμερικανικού Υπ. Εξ Τζ. Ρούμπιν, αναφερόμενος στον Π. Μουσάραφ λέει: «Είμαστε απογοητευμένοι γιατί δεν έδωσε ένα χρονοδιάγραμμα για μια ταχεία αποκατάσταση μιας συνταγματικής, πολιτικής και  δημοκρατικής  κυβέρνησης,  τον  καλούμε  να το  κάνει  τώρα».Η ρωσική αεροπορία και το ρωσικό πυροβολικό συνεχίζουν να βομβαρδίζουν στόχους στα περίχωρα του Γκρόζνι(πρωτεύουσα της Τσετσενίας).Ο Χ. Σολάνα (πρώην  γ.γ. του ΝΑΤΟ)αναλαμβάνει τα καθήκοντα του επικεφαλής της Κοινής Εξωτερικής Πολιτικής και Πολιτικής Άμυνας  της Ε.Ε.
ΤΡΙΤΗ  19 ΟΚΤΩΒΡΙΟΥ  1999                                   Με αφορμή τις έντονες επικρίσεις που διατυπώνει κατά καιρούς ο πρώην υπουργός Εξωτερικών Θ. Πάγκαλος(ΠΑΣΟΚ)  εναντίον του διαδόχου του Υπ. Εξωτερικών Γιώργου Παπανδρέου, ο Κυβερνητικός Εκπρόσωπος τύπου Δ. Ρέππας δηλώνει, μεταξύ άλλων:  «Ο Γιώργος Παπανδρέου  ασκεί πολιτική με βάσει τις αποφάσεις των κυβερνητικών οργάνων και την ασκεί με ιδιαίτερη επιτυχία». Συνεχίζοντας λέει ότι:  «Οι αιτιάσεις του Θ. Πάγκαλου δεν  είναι  δικαιολογημένες» («ασφαλώς  δεν  βοηθούν  την  κυβέρνηση τέτοιες  θέσεις»).Ο πρόεδρος του ΔΗΚΚΙ Δ. Τσοβόλας, αναφερόμενος στις επικρίσεις που διατύπωσε εναντίον του το ηγετικό στέλεχος του ΠΑΣΟΚ Θ. Πάγκαλος δηλώνει: «Δεν θα κατεβάσω την ποιότητα της συζήτησης σε παγκαλικό επίπεδο. Τον παραδίδω στη χλεύη αλλά και στην περιφρόνηση του λαού και περισσότερο των ΠΑΣΟΚτζήδων που έχουν μνήμη και κρίση»(ο Θ. Πάγκαλος δήλωσε ότι ο Δ. Τσοβόλας είναι ανίκανος ως πρόεδρος κόμματος και ήταν ανίκανός ως υπουργός κυβερνήσεων του ΠΑΣΟΚ).Ο Υπ. Δικαιοσύνης Ευάγγελος Γιαννόπουλος, αναφερόμενος στο θέμα του «Ολυμπιακού Βιντεολόττο», δηλώνει: «Το ¨Ολυμπιακό Βιντεολόττο λειτουργεί σε 72 χώρες στον κόσμο και έχει θεσπιστεί για τους Ολυμπιακούς Αγώνες. Όσοι μιλούν για κουλοχέρηδες είναι μασκαράδες». Λέει ακόμη: «όποιος είναι άντρας να μου κάνει μια αναφορά με συγκεκριμένα στοιχεία και  εγώ  ως  Υπουργός  Δικαιοδύνης  θα  ασκήσω ποινική  δίωξη αμέσως».Ο Κυβερνητικός  Εκπρόσωπος  Δ. Ρέππα, με αφορμή την επίθεση που εξαπέλυσε η ΝΔ εναντίον της κυβέρνησης για το θέμα του «Ολυμπιακού Βιντεολόττο», λέει ότι: «Ο ανένδοτός που κήρυξε από το γραφείο του ο κ. Καραμανλής είναι ανέκδοτος πλέον». Συνεχίζοντας λέει ότι: «Η σκανδαλολογία και η ακραία πόλωση, την οποία προωθούν, υπονομεύουν την πορεία της χώρας. Η ΝΔ είναι ένα τμήμα μια εποχής που έχει φύγει. Η ηγεσία της την έχει μετατρέψει σε ένα κόμμα φθαρμένο και προς απόσυρση από την πολιτική ζωή της χώρας». Ο εκπρόσωπος Τύπου της ΝΔ Α. Σπηλιωτόπουλος απαντώντας στις αιτιάσεις του Κυβερνητικού Εκπροσώπου δηλώνει ότι: «Θα επιβιώσουν πολιτικά οι αρχές και οι αξίες που εκφράζει η ΝΔ και όχι το φθαρμένο καθεστώς της κυβέρνησης του τζόγου».Υπό την προεδρία του Κ. Καραμανλή συνέρχεται η Κοινοβουλευτική Ομάδα της ΝΔ. Ο Κ. Καραμανλής μιλώντας στους συνέδρους επικρίνει έντονα την κυβέρνηση για το θέμα του «Ολυμπιακού Βιντεολόττο».  Λέει ότι: «51 χιλιάδες κουλοχέρηδες θα διασπαρθούν σε όλη την επικράτεια». Συνεχίζοντας λέει: «Μιλάμε για 3,5 τρισεκατομμύρια δραχμές καθαρό κέρδος στα επόμενα 14 χρόνια. Για 3,5 τρις., κυρίες και κύριοι συνάδελφοι, και λέω το νούμερο αυτό γιατί είναι βέβαιο ότι καμία και κανένας από όλους μας δεν μπορεί εύκολα να συλλάβει το μέγεθος».Ο Υφυπουργός παρά τω πρωθυπουργό Γ. Πασχαλίδης ανακοινώνει ότι αποφασίστηκε η χορήγηση και στους κληρικούς  του  πριμ  παραγωγικότητας.
ΤΡΙΤΗ  19 ΟΚΤΩΒΡΙΟΥ  1999 διεθνή Θόρυβο προκαλεί στην Τουρκία η νυχτερινή επίσκεψη (18/10) αστυνομικών αλλά και του ιδίου του εισαγγελέα του Δικαστηρίου Κρατικής Ασφάλειας Ν. Μ. Γιουσκέλ στο σπίτι  της βουλευτού του ισλαμικού ¨Κόμματος της Αρετής¨ Μέρβε Καβακσί προκειμένου να της πάρουν κατάθεση (η Καβακσί είχε εμφανισθεί στη βουλή με μαντίλα στο κεφάλι παρά την απαγόρευση – η τουρκική εθνοσυνέλευση της αφαίρεσε τη βουλευτική ιδιότητα – Η Καβακσί προσέφυγε στα δικαστήρια – το θέμα της εκκρεμεί). Με αφορμή το ανωτέρω γεγονός ο Τούρκος πρωθυπουργός Μπ. Ετσεβίτ δηλώνει: «Είναι απαράδεκτο να γίνεται προσπάθεια σύλληψης μιας κυρίας αργά το βράδυ και να πρωτοστατεί στην προσπάθεια αυτή ο εισαγγελέας». Σε δηλώσεις που κάνει για το ίδιο θέμα ο πρόεδρος της Τουρκίας Σ. Ντεμιρέλ  λέει: «η Τουρκία είναι κράτος δικαίου» και οι δικαστές πρέπει να είναι  πιο προσεκτικοί.
ΤΕΤΑΡΤΗ  20 ΟΚΤΩΒΡΙΟΥ 1999Ο πρωθυπουργός Κ. Σημίτης αποφασίζει να μην προχωρήσει η εφαρμογή του «Ολυμπιακού Βιντεολόττο». Σε δήλωσή του αναφέρει και τα εξής: «Δεν πρόκειται να αφήσουμε τη Νέα Δημοκρατία να δηλητηριάζει τη δημόσια ζωή, να συσκοτίζει τα πραγματικά προβλήματα και να υποβαθμίζει τα επιτεύγματα του τόπου εμφανίζοντας την Ελλάδα ως χώρα του τζόγου και των κουλοχέρηδων. Η χώρα δεν θα κινείται στο ρυθμό που θέλει η Νέα Δημοκρατία για τους δικούς της μικροκομματικούς λόγους, αλλά στο ρυθμό των εθνικών συμφερόντων στην πορεία προς τον 21ο αιώνα. Για το λόγο αυτό η κυβέρνηση αποφάσισε να στερήσει από τη Νέα Δημοκρατία κάθε πρόσχημα για την παραπλάνηση του ελληνικού λαού. Το ¨Ολυμπιακό Βιντεολόττο¨ δεν θα προχωρήσει. Άλλωστε ως τμήμα της Ολυμπιακής προετοιμασίας έχει νόημα μόνο όταν υπάρχει κλίμα σοβαρότητας, υπευθυνότητας και συναίνεσης. Και όχι κλίμα μικροπολιτικής δημαγωγίας. Η κυβέρνηση θα διασφαλίσει όλους τους πόρους που είναι αναγκαίοι για την Ολυμπιακή προετοιμασία και τα έργα πολιτιστικής και αθλητικής υποδομής σύμφωνα με τις δεσμεύσεις που έχει αναλάβει η χώρα διεθνώς». Με αφορμή την ανωτέρω δήλωση του πρωθυπουργού Κ. Σημίτη, ο πρόεδρος της ΝΔ Κ. Καραμανλής δηλώνει στη βουλή: «Σήμερα πετύχαμε μια μεγάλη νίκη. Είναι η πρώτη μεγάλη νίκη στον αγώνα κατά της αδιαφάνειας και της διαφθοράς». Λέει ακόμη: «Έπρεπε να βάλουμε εμείς τόσο πολύ τις φωνές για να  το πάρει  πίσω».  Ο εκπρόσωπος Τύπου της ΝΔ Α. Σπηλιωτόπουλος, με αφορμή την απόφαση του πρωθυπουργού να μην προχωρήσει η υπόθεση του «Ολυμπιακού Βιντεολόττο», δηλώνει μεταξύ άλλων ότι: «Όταν συγκρούονται οι δυνάμεις της διαφθοράς και οι δυνάμεις των ολίγων με τους πολίτες αυτής της χώρας, οι νικητές είναι οι πολίτες και κυρίως οι νέοι»(λέει ότι: «Αυτό ήταν μόνο η αρχή»).Ο Υπ. Εξωτερικών  Γ. Παπανδρέου  έχει στη Ρώμη συνάντηση-συνομιλία με τον Ιταλό ομόλογο  του Λ. Ντίνι.  Οι δύο υπουργοί συζητούν μεταξύ των άλλων και το θέμα της αναγνώρισης της Τουρκίας ως υποψήφιας για ένταξη στην Ε.Ε.  Σε ανακοίνωση του Ιταλικού υπουργείου Εξωτερικών αναφέρεται ότι η Ιταλική κυβέρνηση θεωρεί αναγκαία την κατάληξη σε μια φόρμουλα «που θα προσδέσει την Τουρκία με την Ε.Ε.». Στην ανακοίνωση αναφέρεται ότι η ιταλική κυβέρνηση θεωρεί αναγκαία και «την προσαρμογή και εναρμόνιση των κανόνων συμπεριφοράς της Τουρκίας με εκείνους της Ε.Ε.». Ο Υπ. Εξωτερικών  Γ. Παπανδρέου έχει στη Ρώμη συνάντηση με τον Ιταλό ομόλογό του Λ. Ντίνι. Οι δύο υπουργοί συζήτησαν μεταξύ άλλων και το θέμα της αναγνώρισης της Τουρκίας ως υποψήφιας για ένταξη στην Ε.Ε. Σε ανακοίνωση του ιταλικού Υπ. Εξωτερικών αναφέρει ότι η ιταλική κυβέρνηση «θεωρεί αναγκαία την κατάληξη σε μια φόρμουλα που θα προσδέσει την Τουρκία με την Ε.Ε.». Στην ίδια ανακοίνωση αναφέρει ότι η ιταλική κυβέρνηση θεωρεί αναγκαία και «την προσαρμογή και εναρμόνιση των κανόνων συμπεριφοράς της Τουρκίας με  εκείνους  της Ε.Ε.».Ο πρόεδρος  του Συνασπισμού Ν. Κωνσταντόπουλος αναφερόμενος στα ελληνοτουρκικά: «Χρέος του πολιτικού κόσμου και στις δύο χώρες είναι  να  εναρμονιστούν  οι κυβερνήσεις με τα αισθήματα των λαών τους και να εργαστούν με στόχο να καλυτερεύσει η κοινή πραγματικότητα  της γειτονίας, ώστε να ανοίξει ο δρόμος της συνεννόησης και της φιλίας, πάντα με τη ρήτρα της αμοιβαίας ασφάλειας και του αμοιβαίου σεβασμού των διεθνών κανόνων για την ειρηνική συνύπαρξη  των  λαών». Το Διεθνές Συμβούλιο των «Γιατρών Χωρίς Σύνορα» διαγράφει από τις τάξεις του το ελληνικό τμήμα Οργάνωσης «για τις θέσεις που πήρε κατά τη διάρκεια της σύγκρουσης στο Κοσσυφοπέδιο» (Οι  Έλληνες ήθελαν να βοηθήσουν και τους Σέρβους, ενώ το Κεντρικό Συμβούλιο ήθελε να βοηθηθούν αποκλειστικά οι Κοσοβάροι).Αύξηση κατά 5,78% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 5.7704,26 μονάδες.
ΤΕΤΑΡΤΗ  20 ΟΚΤΩΒΡΙΟΥ  1999 ΔιεθνήΗ εθνοσυνέλευση της Ινδονησία εκλέγει ως πρόεδρο της χώρας τον 59χρονο μουσουλμάνο και σχεδόν τυφλό Αμντουραχμάν Ουαχίντ(ο Ουαχίντ συγκεντρώνει 373 ψήφους, ενώ ο αντίπαλος της Μεγκαουάτι Σουκαρνοπούτρι συγκεντρώνει  313, μετά  την εκλογή οι οπαδοί της  Σουκαρνοπούτρι  προκαλούν  βίαια  επεισόδια).Γράφεται ότι ο Αμερικανός αξιωματούχος Α. Μόουζες,  παρά τις τρείς συναντήσεις-συνομιλίες που είχε στα κατεχόμενα κυπριακά εδάφη με τον Τουρκοκύπριο ηγέτη Ρ.  Ντενκτάς, δεν κατάφερε να πείσει το συνομιλητή του να  προσέλθει σε συνομιλίες (στόχος η επίλυση του Κυπριακού – ο Μόουζες είχε και δύο συναντήσεις με τον πρόεδρο της Κύπρου Γλ. Κληρίδη). Σε δήλωση που κάνει ο Ρ. Ντενκτάς αναφέρει: «για να υπάρξει λύση στο Κυπριακό πρέπει οι Ελληνοκύπριοι να δουν τις  πραγματικότητες» (Οι Τουρκοκύπριοι δεν θα δεχθούν να κυβερνηθούν από τους Ελληνοκύπριους).
ΠΕΜΠΤΗ 21 ΟΚΤΩΒΡΙΟΥ  1999                         Αρχίζει στην Άγκυρα ο νέος γύρος (είναι ο 3ος) του ελληνοτουρκικού διαλόγου για θέματα «χαμηλής  πολιτικής» ( σε επίπεδο πρεσβευτών  και εκπροσώπων υπουργείων – οι συνομιλίες  θα συνεχιστούν και αύριο – συζητούνται θέματα που αφορούν την καταπολέμηση του οργανωμένου εγκλήματος, τη λαθρομετανάστευση, τα ναρκωτικά και θέματα που αφορούν την «τρομοκρατία» - Θα ακολουθήσουν και άλλες συνομιλίες στην Αθήνα στις 25-26 του τρέχοντος μηνός).Ο εκπρόσωπος  Τύπου της ΝΔ Α. Σπηλιωτόπουλος σε δηλώσεις του αναφερόμενος στο θέμα της «οπισθοχώρησης» που έκανε ο πρωθυπουργός Κ. Σημίτης στο «Ολυμπιακό Βιντεολόττο» λέει ότι: «Ο Κ. Σημίτης σε μια κρίσιμη αναμέτρηση έδωσε πρώτος το σύνθημα ¨ο σώζων εαυτόν σωθήτω¨»(η βουλευτής της ΝΔ Ντόρα Μπακογιάννη σε δηλώσεις της αναφέρει ότι, αν ήταν υπουργός και πάθαινε το «ρεζιλίκι» που έπαθαν χθες ορισμένοι, θα είχε την ευθιξία να παραιτηθεί). Το ηγετικό στέλεχος του ΠΑΣΟΚ Α. Πεπονής, αναφερόμενος στην απόφαση του πρωθυπουργού Κ. Σημίτη να μην ¨προχωρήσει¨ το «Ολυμπιακό Βιντεολόττο», δηλώνει: «Η απόφαση του πρωθυπουργού για απόσυρση ήταν σωστή και γενναία, η αιτιολόγησή της όμως, η εξήγηση που δόθηκε ήταν δειλή». Συνεχίζοντας λέει ότι: «Ο πρωθυπουργός θα έπρεπε  να αναγνωρίσει ότι τυχόν εφαρμογή του Βιντεολόττο θα επέτεινε τη νοσηρότητα στην κοινωνία. Αντί αυτού ο πρωθυπουργός αναζήτησε άλλη αιτιολογία που εντάσσεται στον κομματικό ανταγωνισμό».Η γ.γ. του ΚΚΕ Αλέκα Παπαρήγα χαρακτηρίζει: «¨θέατρο¨ τη διαμάχη ΝΔ-ΠΑΣΟΚ για το Βιντεολόττο». Για το ίδιο θέμα ο πρόεδρος του Συνασπισμού Ν. Κωνσταντόπουλος δηλώνει ότι: «Ο πρωθυπουργός στην υπόθεση του Βιντεολόττο έκανε άτακτη υποχώρηση».
ΠΕΜΠΤΗ 21 ΟΚΤΩΒΡΙΟΥ  1999 διεθνήΣε δηλώσεις που κάνει στα Τίρανα ο Ιταλός πρωθυπουργός Μ. Ντ’ Αλέμα λέει ότι: «Η Ιταλία θα υποστηρίξει την οικονομική  ανάπτυξη  της  Αλβανίας».Στην Ινδονησία η δημοφιλής ηγέτης της αντιπολίτευσης Μεγκαουάτι  Σουκαρνοπούτρι εκλέγεται αντιπρόεδρος της χώρας(υπερισχύει του μουσουλμάνου αντιπάλου της Χ. Χαζ με 396 έναντι 284 ψήφους. Η Σουκαρνοπούτρι είναι θυγατέρα του πρώτου προέδρου της Ινδονησίας Σουκάρνο.Στην Άγκυρα από έκρηξη βόμβας χάνει τη ζωή του ο γνωστός Τούρκος καθηγητής, δημοσιογράφος και πρώην Υπ Πολιτισμού Α. Κισλαλί – Ο Κισλαλί είχε αντιπαρατεθεί πολλές φορές με το χώρο του πολιτικού ισλάμ και με το χώρο του Εργατικού Κόμματος του Κουρδιστάν –ΡΚΚ). Με αφορμή τη δολοφονία του Α. Κισλαλί ο Τούρκος πρωθυπουργός Μπ. Ετσεβίτ δηλώνει: «Αυτοί που θέλουν να δημιουργήσουν χάος με επιθέσεις εναντίον σημαντικών διανοουμένων της χώρας, δεν θα καταφέρουν να πετύχουν ποτέ το στόχο τους».Η κατάσταση στην ρωσο-τσετσενική διένεξη είναι συγκεχυμένη. Το ρωσικό υπουργείο Άμυνας ισχυρίζεται ότι δεν έγινε βομβαρδισμός εναντίον του Γκρόζνι(πρωτεύουσα της Τσετσενίας). Οι Τσετσένοι ισχυρίζονται ότι είχαν νεκρούς από τον  βομβαρδισμό εναντίον  της πρωτεύουσας του Γκρόζνι.
ΠΑΡΑΣΚΕΥΗ  22 ΟΚΤΩΒΡΙΟΥ  1999Υπό την προεδρεία του πρωθυπουργού Κ. Σημίτη συνέρχεται η Κυβερνητική Επιτροπή (γράφεται ότι στη διάρκεια της συνεδρίασης καθορίστηκε  η  πορεία  που θα ακολουθήσει η  κυβέρνηση  στο θέμα του χαρακτηρισμού της Τουρκίας ως υποψήφια για ένταξη  στην Ε.Ε.) είναι όρος εκ των ων  ουκ  άνευ  για την διεύρυνση της Ε.Ε.». Σε άλλο σημείο της  δήλωσης αναφέρει ότι οι προϋπόθεση για την αναβάθμιση των ευρωτουρκικών σχέσεων  είναι η ύπαρξη συνθηκών ¨καλής γειτονίας¨». Ολοκληρώνεται στην Άγκυρα σε θετικό κλίμα, όπως αναγράφεται, οι ελληνοτουρκικές συνομιλίες που άρχισαν  χθες (α’ μέρος του τρίτου γύρου).Η βουλή με ψήφους 141 έναντι 93 απορρίπτει την πρόταση της αντιπολίτευσης για την σύσταση Εξεταστικής Επιτροπής με σκοπό την έρευνα της υπόθεσης της πτήσης ( προς Βουκουρέστι) του πρωθυπουργικού «Φάλκον» (είχε συνέπεια των θάνατο του αναπληρωτή υπουργού Εξωτερικών Γ. Κρανιδιώτη).Πτώση κατά 1,24% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί  στις  5.600,15 μονάδες. ΠΑΡΑΣΚΕΥΗ  22 ΟΚΤΩΒΡΙΟΥ  1999 διεθνήΣυλλαμβάνεται στο Γκστάαντ της Ελβετίας ο Μόρις Παπόν(89 ετών) που έχει καταδικασθεί από τα γαλλικά δικαστήρια σε κάθειρξη 10 ετών για «συνενοχή σε εγκλήματα κατά της ανθρωπότητας»(ήταν νομάρχης του Μπορντό στη διάρκεια της κατοχής – Β’ Παγκόσμιο Πόλεμο).Συνεχίζεται στην  Τουρκία  ο  θόρυβος  από τη δολοφονία  του  πρώην υπουργού και  διανοούμενου  Α. Κισλαλί.Γράφεται ότι δυνάμεις πιστές στον πρόεδρο της Συρίας Χ. Άσαντ, ύστερα από πολυήμερες αιματηρές συγκρούσεις, διέλυσαν τον ιδιωτικό στρατό που είχε δημιουργήσει ο αδελφός του προέδρου Χ. Άσαντ, Ρ. Άσαντ.Η κατάσταση στην ρωσο-τσετσενική διένεξη εξακολουθεί να είναι συγκεχυμένη. Οι Ρώσοι αξιωματούχοι ισχυρίζονται ότι δεν έγινε βομβαρδισμός του Γκρόζνι αλλά μια ειδική επιχείρηση των ρωσικών δυνάμεων. Οι Τσετσένοι ισχυρίζονται ότι το κέντρο του Γκρόζνι δέχθηκε επίθεση με πυραύλους, με αποτέλεσμα να χάσουν την Ζωή τους πάνω από  100 Τσετσένοι και να τραυματιστούν πολύ περισσότεροι.
ΣΑΒΒΑΤΟ  23 ΟΚΤΩΒΡΙΟΥ  1999    Ο Υπ. ΠΕΧΩΔΕ Κ. Λαλιώτης σε συνέντευξή του στην εφημερίδα «Επενδυτής», λέει μεταξύ άλλων ότι: «Η Νέα Δημοκρατία είχε ανέκαθεν αιμομικτικές σχέσεις με τα διαπλεκόμενα»(χαρακτηρίζει τον αρχηγό της ΝΔ Κ. Καραμανλή ως «αρχηγό με ημερομηνία λήξης».Σε δηλώσεις που κάνει στη Θεσσαλονίκη ο πρόεδρος του Συνασπισμού Ν. Κωνσταντόπουλος κατηγορεί την κυβέρνηση ότι ακολουθεί «συντηρητικές επιλογές που ανάγουν το ΠΑΣΟΚ σε νεοφιλελεύθερο κόμμα». Σε άλλο σημείο: «Ο Συνασπισμός είναι εναντία στην κομματική αυτοδυναμία, αλλά παράλληλα συντείνει και στην καθιέρωση ενός προοδευτικού πολιτικού σκηνικού». ΣΑΒΒΑΤΟ  23 ΟΚΤΩΒΡΙΟΥ  ΔιεθνήΤο κακουργιοδικείο του Παλέρμο αθωώνει, «ελλείψει επαρκών στοιχείων», τον επί επτά φορές πρωθυπουργό της Ιταλίας Τζ. Αντρεότι από την κατηγορία της συνεργασίας με τη σικελική μαφία. Μετά την ανακοίνωση της απόφασης ο Τζ. Αντρεότι δηλώνει: «Προσωπικά εγνώριζα ότι ήταν ανυπόστατες οι κατηγορίες, σήμερα η ατμόσφαιρα είναι καλύτερη παρά πριν ένα χρόνο»(το Σεπτέμβριο ο Αντρεότι είχε αθωωθεί από την κατηγορία της ηθικής αυτουργίας στη δολοφονία του δημοσιογράφου Μ. Πεκορέλι).Ο Υπ. Εξωτερικών  της Ινδίας Α. Πάνια απορρίπτοντας την πρόταση του Πακιστάν για διάλογο εφ’ όλης της ύλης με την Ινδία, σε συνέντευξη του που δημοσιεύεται στην εφημερίδα «Asia Age» δηλώνει: «Γιατί να συνομιλούμε; Πρέπει να δούμε με ποιον έχουμε να κάνουμε ως συνομιλητή, πως περιβλήθηκε εξουσίας. Δεν είναι πραξικόπημα κάποιου που έχει την εξουσία, την πολιτική ή την στρατιωτική. Είναι πραξικόπημα ενός αποτεθέντος. Που είναι ο νόμος;Οι ισχυρισμοί στρατιωτικών  αξιωματούχων των δυνάμεων της Τσετσενίας ότι κατέρριψαν δύο ρωσικά μαχητικά αεροπλάνα διαψεύδεται από αξιωματούχους της ρωσικής αεροπορίας.
ΚΥΡΙΑΚΗ  24 ΟΚΤΩΒΡΙΟΥ  1999Η βουλευτής του Συνασπισμού Μαρία Δαμανάκη σε δηλώσεις της στο ραδιοφωνικό σταθμό «Φλάς» λέει και τα εξής: «Ο συνασπισμός βρίσκεται σε προεκλογική  δυσκολία και είναι φυσικό να αναπτύσσονται και από τα μέλη του και από τους φίλους του αμυντικά αντανακλαστικά που λένε το εξής απλό με το οποίο εγώ συμφωνώ, ότι: Είστε λίγους μήνες πριν από τις εκλογές, επιτέλους είναι ανάγκη να εργαστείτε όλοι ώστε αυτό το κόμμα να επιβιώσει εκλογικά και να έχει ένα καλό εκλογικό αποτέλεσμα. Όταν σε   3-4 μήνες ενδεχομένως έχουμε εκλογές, πρέπει να σκεφτούμε σοβαρά αν θέλουμε ένα συνέδριο το οποίο σε όλα τα κόμματα δημιουργεί εσωστρέφεια και αντιπαράθεση». Ο πρόεδρος του Συνασπισμού Ν. Κωνσταντόπουλος επισκέπτεται το Οικουμενικό Πατριαρχείο Κωνσταντινουπόλεως. Επισκέπτεται  επίσης  σεισμοπαθείς  στη Γιαλόβα και  το Γκιολτζούκ.ΚΥΡΙΑΚΗ  24 ΟΚΤΩΒΡΙΟΥ  1999 ΔιεθνήΟ Τούρκος πρωθυπουργός Μ. Ετσεβίτ σε συνέντευξη του στο αμερικανικό περιοδικό «Νιουσγουικ», αναφερόμενος στα ελληνοτουρκικά  λέει: «Ο σεισμός στην Τουρκία είχε θετικές επιπτώσεις στο διάλογο που ήδη έχει αρχίσει μεταξύ των δύο υπουργών εξωτερικών. Δεν είναι ρεαλιστικό να περιμένει κανείς ότι θα αντιμετωπιστούν αμέσως τα βασικά θέματα – το Αιγαίο, η υφαλοκρηπίδα, τα χωρικά ύδατα. Ο διάλογος θα πρέπει να είναι σχετικός με οικονομικά και πολιτιστικά θέματα». Σε άλλο σημείο, αναφερόμενος στο Κυπριακό: «Δεν πιστεύουμε ότι υπάρχει σοβαρό πρόβλημα στην Κύπρο. Πριν από την τουρκική ενέργεια το 1974, υπήρχε συνεχής σύγκρουση στο νησί – η γενοκτονία κατά των Τούρκων, η εσωτερικές έριδες μεταξύ των Ελλήνων. Από τότε υπάρχει συνεχής ειρήνη». Σε άλλο σημείο: «Το γεγονός ότι στο νησί υπάρχουν δύο τελείως ανεξάρτητα κράτη πρέπει να αναγνωριστεί.  Μπορεί να μην υπάρξει διπλωματική αναγνώριση, αλλά θα πρέπει να αναγνωριστεί ότι υπάρχουν δύο διαφορετικές αυτόνομες κοινότητες».Στην κηδεία (23/10) του δολοφονηθέντος Τούρκου δημοσιογράφου και πρώην υπουργού Α. Κισλαλί παραβρίσκεται ολόκληρη σχεδόν η στρατιωτική ηγεσία της Τουρκίας και χιλιάδες ένστολοι αξιωματικοί (κατά την άφιξη του προέδρου Σ. Ντεμιρέλ και του πρωθυπουργού Μπ. Ετσεβίτ πολλοί από τους παρευρισκόμενους στην κηδεία φωνάζουν: «Οι δολοφόνοι βρίσκονται στο κοινοβούλιο» -  αναφέρονται στο ισλαμικό ¨Κόμμα της Αρετής¨).
ΔΕΥΤΕΡΑ 25 ΟΚΤΩΒΡΙΟΥ  1999 Ο πρωθυπουργός Κ. Σημίτης έχει συνάντηση με τον γραμματέα της Κ.Ε. του ΠΑΣΟΚ Κ. Σκανδαλίδη. Σε δηλώσεις που κάνει ο Κ. Σκανδαλίδης κατά την έξοδό του από το Μέγαρο Μαξίμου αναφερόμενος στα περί «Νέων σκανδάλων» που προτίθεται να φέρει στα φώς η ΝΔ, λέει: «Συνεχίζεται η οπερετική προσπάθεια της αξιωματικής αντιπολίτευσης να βγει στο φώς των πολιτικών πρωτοβουλιών με μια κίνηση προς το παρελθόν. Η ιστορία μόνο σαν φάρσα επαναλαμβάνεται. Δεν γίνονται ανένδοτοι χωρίς ιδέες και οράματα και με ανθρώπους που ουσιαστικά έχτισαν αυτό το κράτος. Εάν η ΝΔ πάει έτσι μέχρι  τις εκλογές, θα  μας διευκολύνει».Φθάνει  στη Θεσσαλονίκη  ο Πρόεδρος της Δημοκρατίας Κ. Στεφανόπουλος προκειμένου να παραστεί στις εκδηλώσεις για την επέτειο της απελευθέρωσης της Πόλης από τους Τούρκους και τις εκδηλώσεις για την επέτειο της 28ης Οκτωβρίου 1940. Σε δηλώσεις που κάνει αναφέρει και τα εξής: «Βρίσκω τόσο ομαλή την πολιτική ζωή της χώρας και τόσο σύμφωνη με το Σύνταγμα και τους νόμους που δεν αισθάνομαι να κάνω καμία παραίνεση προς κανένα. Τόσο η κυβέρνηση όσο και τα κόμματα της αντιπολίτευσης λειτουργούν από απόψεως συνταγματικής και πολιτικής κατά τον καλύτερο τρόπο τον οποίο έχει γνωρίσει η Ελλάδα σε αυτά τα 170 χρόνια ελεύθερης ζωής. Πρέπει να αισθανόμαστε και δικαιούμαστε να αισθανόμαστε αισιόδοξα γιατί έχουμε τις δυνατότητες να πετύχουμε την  ποθητή ευημερία, καθώς  και  την  εξασφάλιση  της  ειρήνης  στην  περιοχή  μας».Σε δηλώσεις που κάνει στην Άγκυρα ο πρόεδρος του Συνασπισμού Ν. Κωνσταντόπουλος: «Ο Συνασπισμός θέλει να μπορέσει να πορευθεί η Τουρκία προς την Ευρώπη με τα κριτήρια που ισχύουν για κάθε υποψήφια χώρα». Συνεχίζοντας λέει ότι «στο πλαίσιο της Ε.Ε. είναι αδιανόητο μια χώρα να έχει διεκδικήσεις σε βάρος άλλης, είναι αδιανόητο να μιλάμε για διχοτόμηση της Κύπρου». Ο Υπ. Εξωτερικών  Γ. Παπανδρέου δηλώνει τα κατωτέρω: «Θέλω να διαψεύσω με τον πιο κατηγορηματικά τρόπο την είδηση που μετέδωσε το τηλεοπτικό δίκτυο Τουρκίας CNN Turk, σύμφωνα με την οποία φέρομαι να ανακοίνωσα σήμερα ότι η Ελλάδα θα υποστηρίξει άνευ όρων την υποψηφιότητα της Τουρκίας στην Ε.Ε., στο Ελσίνκι. Πρόκειται για κατασκευασμένη είδηση που δημιουργεί ερωτήματα για τους στόχους και τη σκοπιμότητα που εξυπηρετεί. Η Ελληνική κυβέρνηση έχει επανειλημμένα εκφράσει με σαφήνεια τις θέσεις για το θέμα της υποψηφιότητας της Τουρκίας».Πτώση κατά 0,40% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 5.777,89 μονάδες.
ΔΕΥΤΕΡΑ  25 ΟΚΤΩΒΡΙΟΥ  1999 Διεθνή Ο Βούλγαρος πρωθυπουργός Ι. Κοστόφ έχει στη Σόφια συνάντηση με τον Αλβανό ομόλογο του Π. Μάικο. Οι δύο πρωθυπουργοί συζήτησαν διμερή και διεθνή θέματα. Σε δηλώσεις που κάνει ο Ι. Κοστόφ, λέει μεταξύ άλλων: «Η Βουλγαρία επιθυμεί το πρόβλημα του Κοσσυφοπεδίου να λυθεί χωρίς διόρθωση των συνόρων». Σε άλλο σημείο των δηλώσεων ο Βούλγαρος πρωθυπουργός αναφέρει ότι:  «Η χώρα του υποστηρίζει την ένταξη της ¨ΠΓΔΜ¨  στο ΝΑΤΟ και την Ε.Ε. Σε δηλώσεις που κάνει ο Π. Μάικο αναφέρει ότι: «Η διαίρεση της ¨ΠΓΔΜ¨ ουδέποτε συζητήθηκε στην Αλβανία» (οι δύο πρωθυπουργοί τάσσονται κατά της αλλαγής συνόρων στην περιοχή). Σύμφωνα με ανακοίνωση του υπουργείου Εσωτερικών της Τυνησίας πρόεδρος της χώρας επανεκλέγεται ο Ζ. Μπεν Αλί(συγκέντρωσε το 99,42% των ψήφων).Ο Αλβανός πρωθυπουργός Π. Μάικο ανακοινώνει την απόφαση του να παραιτηθεί από την θέση του(αιτία: «η πίεσης  από τις τελευταίες εξελίξεις στο Σοσιαλιστικό Κόμμα).Αρχίζουν στο Σβέτι Στεφάν (Άγιος Στέφανος) του Μαυροβούνιο Μεταξύ Σέρβων και Μαυροβούνιων με στόχο την διευθέτηση των διαφορών που χωρίζουν τις δύο πλευρές και που μπορεί να οδηγήσουν στην απόσχιση του Μαυροβουνίου από την Γιουγκοσλαβική Ομοσπονδία. Σε δηλώσεις του Μαυροβούνιου πρωθυπουργού Φ.  Βουγιάνοβιτς αναφέρει και τα εξής: «Διαπιστώσαμε ότι υπάρχουν διαφορετικές απόψεις, αλλά υποσχεθήκαμε να καταβάλουμε τη μεγαλύτερη δυνατή προσπάθεια να μείνουν ενωμένες οι Δημοκρατίες της Σερβίας και του Μαυροβουνίου».   Συνεχίζονται οι βομβαρδισμοί της ρώσικης αεροπορίας εναντίον  τσετσενικών στόχων. Επίσης, εντείνονται οι συγκρούσεις γύρω από το Γκρόζνι.Στην Αργεντινή, με καταμετρημένο το 97,2% των ψήφων, νέος πρόεδρος της χώρας εκλέγεται ο υποψήφιος της κεντροαριστερής αντιπολίτευσης Φ. ντε λα Ρουά(συγκεντρώνει το 48,4% των ψήφων. Ο υποψήφιος των Περονιστών Ε. Ντουάλντε  συγκεντρώνει  το 38%  των  ψήφων).Ο Τούρκος πρωθυπουργός Μπ. Ετσεβίτ έχει στην Άγκυρα συνάντηση-συνομιλία με τον Ισραηλινό ομόλογο του Ε. Μπάρακ (οι δύο άνδρες δηλώνουν, μεταξύ άλλων, ότι η συνεργασία μεταξύ των χωρών τους δεν στρέφεται «εναντίον τρίτης χώρας».)
ΤΡΙΤΗ  26 ΟΚΤΩΒΡΙΟΥ  1999Γράφεται ότι ο πρόεδρος της ΝΔ Κ. Καραμανλής, μιλώντας στη Θεσσαλονίκη σε στελέχη του κόμματό του, ανέφερε ότι: «Η ΝΔ θα συνεχίσει ασυμβίβαστη και με μεγαλύτερη ένταση τον αγώνα κατά της διαφθοράς και εναντίον των ¨διαπλεκόμενων συμφερόντων¨ .Σε δηλώσεις που κάνει στη Θεσσαλονίκη ο Υπ. Άμυνας Α. Τσοχατζόπουλος αναφερόμενος στο Κυπριακό: «Δεν μπορούμε να ξεχάσουμε τα αδέλφια μας στην Κύπρο. Και στέλνουμε ένα μήνυμα, ότι δεν αποδεχθούμε καμία λύση που δεν θα διασφαλίζει την επάνοδο των προσφύγων στα σπίτια τους και δεν θα αποκαταστήσει την ελευθερία και την δημοκρατία στην ενιαία ελεύθερη Κυπριακή Δημοκρατία μέλος της Ε.Ε.».Σε δηλώσεις που κάνει ο πρόεδρος του Συνασπισμού Ν. Κωνσταντόπουλος μετά την ολοκλήρωση των επαφών που είχε στην Άγκυρα (συνάντηση με τον πρόεδρο Σ. Ντεμιρέλ  - συναντήσεις με αρχηγούς πολιτικών κόμματων), λέει ότι «Τουρκία και Ελλάδα πρέπει να οικοδομήσουν το κοινό τους μέλλον στο πλαίσιο της Ε.Ε.» Σε άλλο σημείο των δηλώσεων του λέει : «Η Ελλάδα δεν θα πρέπει αν εμποδίσει την ευρωπαϊκή προοπτική της Τουρκίας . Η Τουρκία πρέπει να προσαρμοστεί στις αρχές και τους κανόνες που διέπουν την Ε.Ε.» (Ο Σ. Ντεμιρέλ δηλώνει ότι «η επίλυση των μεταξύ μας διαφορών είναι  δυνατή». Ολοκληρώνεται στην Αθήνα ο τρίτος γύρος του ελληνοτουρκικού διαλόγου. Όπως γράφεται οι δύο πλευρές αντάλλαξαν σχέδια συμφωνιών για θέματα τουρισμού, περιβάλλοντος, πολιτιστικών και μορφωτικών σχέσεων κ.α. (αποφασίστηκε  η  σύσταση  ομάδων  εργασίας).
ΤΡΙΤΗ  26 ΟΚΤΩΒΡΙΟΥ  1999 ΔΙΕΘΝΉΟ Αλβανός  πρωθυπουργός Π. Μάικο υποβάλλει  στον  ΠτΔ  Αλβανίας Ρ. Μεϊντάνι την παραίτηση του, η οποία έγινε δεκτή.Οι ρωσικές δυνάμεις σφίγκουν  τον κλοιό  γύρω από το Γκρόζνι. Οι ρώσικές δυνάμεις ισχυρίζονται ότι έχουν μπει σε χωριά που βρίσκονται στα περίχωρα της τσετσενικής πρωτεύουσας.Ο εκπρόσωπος της Ε.Ε. σε θέματα Εξωτερικής πολιτικής και Ασφάλειας Χ. Σολάνα( πρώην γ.γ. του ΝΑΤΟ ανέλαβε τα καθήκοντα του ως επικεφαλής της Κοινής Εξωτερικής Πολιτικής και πολιτικής Άμυνας της Ε.Ε. 18/10/99) μιλώντας στο Ε. Κοινοβούλιο εκφράζει την ελπίδα ότι: «Μέχρι το τέλος του έτους θα υπάρξει μια κοινή θέση των «15» σχετικά με την Κύπρο και τη Τουρκία. Λέει ακόμα ότι:  «Η κατάσταση στα Βαλκάνια αποτελεί ¨ουσιαστικό θέμα¨ για την  εξωτερική  πολιτική  Ασφαλείας  της  Ε.Ε.»Ο Εισαγγελέας του Ανώτατου Ακυρωτικού Δικαστηρίου της Τουρκίας Β. Σαβάς σε δηλώσεις του αναφέρει, μεταξύ άλλων, ότι: «Το κοινοβούλιο με τη σημερινή του μορφή δεν πρόκειται να λάβει ούτε ένα από τα μέτρα που έχουν ανακοινωθεί για την καταπολέμηση της ισλαμικής οπισθοδρόμησης». (οι δηλώσεις Σαβάς προκαλούν αντιδράσεις).
ΤΕΤΑΡΤΗ 27 ΟΚΤΩΒΡΙΟΥ  1999   Συνέρχονται στη Θεσσαλονίκη οι υπουργοί εξωτερικών των χωρών-μελών του ¨Οργανισμού για την Συνεργασία στον Εύξεινο Πόντο¨(ΟΣΕΠ) (οι σύνεδροι αποφεύγουν  να πάρουν απόφαση για τη διεύρυνση του αριθμού των χωρών-μελών του οργανισμού – εκλέγουν ως  νέο  γ.γ. του  Οργανισμού  τον  Γεωργιανό  Υπ. Εξωτερικών Β. Τσετσελασβίλι).Ο Υπ. Εξωτερικών Γ. Παπανδρέου έχει στη Θεσσαλονίκη, στο περιθώριο της συνόδου  των Υπ. Εξωτερικών του ¨Οργανισμού για τη Συνεργασία στον Εύξεινο Πόντο¨ (ΟΣΕΠ). Έχει επίσης  συνάντηση με τον Τούρκο Υπ. Εξωτερικών Ι. Τζεμ. Οι δύο υπουργοί Εξωτερικών Ελλάδος και Τουρκίας σε δηλώσεις τους «εκφράζουν την ικανοποίηση τους για τα μέχρι τώρα αποτελέσματα του  διεξαγόμενου ελληνοτουρκικού  διαλόγου, για τα λεγόμενα θέματα ¨χαμηλής πολιτικής¨». Πτώση κατά 2,42% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 5.390,37 μονάδες.ΤΕΤΑΡΤΗ 27 ΟΚΤΩΒΡΙΟΥ  1999 διεθνή Συνεχίζονται οι ρωσικοί βομβαρδισμοί της αεροπορίας και η δράση του πυροβολικού εναντίον τσετσενικών στόχων. Οι Ρώσοι ισχυρίζονται ότι βομβαρδίζουν θέσεις ισλαμιστών ανταρτών.Ο πρόεδρος της Λιθουανίας Β. Αντάμκους αποδέχεται την παραίτηση που του υπέβαλε ο πρωθυπουργός της χώρας Ρ. Πάξας.Σύμφωνα με το περιεχόμενο ψηφίσματος που υιοθετεί το Ευρωπαϊκό Κοινοβούλιο το Επιχειρησιακό Κέντρο της Υπηρεσίας για την Ανασυγκρότηση του Κοσσυφοπεδίου θα πρέπει να εδρεύει στην Πρίστινα και να διαθέτει ένα σημαντικό βαθμό αυτονομίας (ο ¨Οργανισμός για την ανασυγκρότηση των Βαλκανίων¨,  εδρεύει στη Θεσσαλονίκη).
ΠΕΜΠΤΗ  28 ΟΚΤΩΜΒΡΙΟΥ  1999Γιορτάζεται σε ολόκληρη τη χώρα η επέτειος της 28ης Οκτωβρίου του 1940. Στη μεγάλη στρατιωτική παρέλαση που πραγματοποιείται στη Θεσσαλονίκη παραβρίσκεται και ο πρόεδρος της Δημοκρατίας Κ. Στεφανόπουλος. Σε δηλώσεις που κάνει, μετά το τέλος της παρέλασης, αναφέρει και τα εξής: « Η 28Η Οκτωβρίου είναι  πάντοτε γεμάτη εθνική συγκίνηση και πατριωτικές αναμνήσεις. Και η μεν συγκινήσεις αφορούν όλους μας, όπως πιστεύω, οι αναμνήσεις είναι προνόμιο δικό μας, των παλαιότερων. Αλλά πρέπει οι νεότεροι να μάθουν όλα όσα αφορούν αυτές τις μεγάλες ημέρες και πιστεύω ότι η υποχρέωση των σχολείων, αλλά και των γονέων, να διδάξουν στα παιδιά ότι ξέρουν. Η εθνική μνήμη πρέπει να έχει συνέχεια για να παραμείνει πάντοτε ζωντανή». Ο πρόεδρος της ΝΔ για την επέτειο της 28ης Οκτωβρίου 1940: « Το μήνυμα της σημερινής  ημέρας είναι εθνική ενότητα και ομοψυχία για να μπορούμε να παίξουμε πρωταγωνιστικό ρόλο στην ευρύτερη περιοχή μας και να μπορούμε να υπερασπιστούμε τα εθνικά μας δίκαια και τα ζωτικά μας συμφέροντα» (δηλώσεις μετά το τέλος κάνει και ο Υπ. Άμυνας Α. Τσοχατζόπουλος).Ο Πρόεδρος της Δημοκρατίας Κ. Στεφανόπουλος εγκαινιάζοντας στη Γέφυρα Θεσσαλονίκης, Μουσείο Βαλκανικών Αγώνων, λέει: «Δεν κάλυψε η υπόλοιπη Ελλάδα τη Μακεδονία. Η Μακεδονία κάλυψε  και καλύπτει την Ελλάδα». Λέει ακόμα ότι: «Η Μακεδονία παραμένει πάντοτε προφυλακή».
ΠΕΜΠΤΗ  28 ΟΚΤΩΒΡΙΟΥ  1999 διεθνή Σε δηλώσεις που κάνει στο τουρκικό πρακτορείο ειδήσεων «Ανατολή» ο Τούρκος Υπουργός Εξωτερικών Ι. Τζεμ , αναφερόμενος στα ελληνοτουρκικά,  λέει ότι: «Η  Τουρκία θα εξακολουθεί να συμβάλλει στο θετικό κλίμα που ήδη υπάρχει μεταξύ της Τουρκίας και της Ελλάδας».  Σε άλλο σημείο των δηλώσεών του αναφέρει ότι:  «Όταν ξεκινήσει μια θετική περίοδο με μια χώρα με τη οποία είχαμε επί χρόνια πολύ αντίθετες προσεγγίσεις, τότε πρέπει να είμαστε επιφυλακτικοί».Ο Αλβανός πρόεδρος Ρ. Μεϊντάνι δίνει στο Ι. Μέτα την εντολή σχηματισμού νέα κυβέρνησης (ο Ι. Μέτα προτάθηκε από το Σοσιαλιστικό Κόμμα και από τα άλλα κόμματα που συμμετέχουν στον κυβερνητικό συνασπισμό – ο Μέτα είναι  30 χρονών και ήταν  πρόεδρος  του  Σοσιαλιστικού  Κόμματος).Το γερμανικό Υπ. Άμυνας με ανακοίνωση του: «Επιβεβαιώνει  τη συνεργασία Γερμανίας-Τουρκίας, ¨όχι για την κατασκευή χημικών¨ αλλά εργαστηρίου ανίχνευσης τους».  Σύμφωνα  με  την  ανακοίνωση: «Το  εργαστήριο αυτό δίνει τη δυνατότητα στην Τουρκία να αμυνθεί σε περίπτωση χρήσης χημικών όπλων και να προστατεύσει τους στρατιώτες και  τους  πολίτες  της».   Ο Γερμανός Υπ. Εξωτερικών Γ. Φίσερ, μιλώντας στο κοινοβούλιο της χώρας του αναφερόμενος στο θέμα των σχέσεων Τουρκίας-Ε.Ε. λέει: «Ο σεβασμός των ανθρωπίνων δικαιωμάτων από την Τουρκία είναι απαραίτητη προϋπόθεση για τη προσέγγισή της με την Ε.Ε. Η Τουρκία πρέπει να τηρήσει τα κριτήρια της Κοπεγχάγης, δηλαδή πολιτική σταθερότητα, οικονομική  σταθερότητα,  οικονομική  ανάπτυξη, σεβασμός των μειονοτήτων».  Ο Γιουγκοσλάβος Υφυπουργός Εξωτερικών Ν. Βούγιοβιτς σε δηλώσεις του αναφέρει ότι: «Οι Δυτικές δυνάμεις, μετά τους ΝΑΤΟϊκούς βομβαρδισμούς, προσπαθούν να βλάψουν τη Γιουγκοσλαβία χρησιμοποιώντας όλα τα μέσα, μεταξύ  των οποίων την εισαγωγή ¨ πλαστού χρήματος¨».
ΠΑΡΑΣΚΕΥΗ  29 ΟΚΤΩΒΡΙΟΥ  1999                Ο Πρόεδρος της Δημοκρατίας Κ. Στεφανόπουλος σε δηλώσεις που κάνει (28/10) κατά τη διάρκεια της τελετής ανακήρυξης του ως επίτιμου δημότη του Δήμου Μακεδνών (Καστοριά) αναφέρει, μεταξύ άλλων ότι: «Διανύουμε την  πλέον  πολιτισμένη  και  δημοκρατική  περίοδο  και  ότι  η  Ελλάδα  αποτελεί  ¨υπόδειγμα¨  για  τα  Βαλκάνια».Ο Υπ. Εξωτερικών Γ. Παπανδρέου έχει στο Βερολίνο συνάντηση με τον Γερμανό Υπ. Εξωτερικών(ομόλογό του) Γ. Φίσερ. Μεταξύ των θεμάτων που συζητούν οι δύο υπουργοί είναι το θέμα της αναγνώρισης της Τουρκίας ως υποψήφιας για ένταξη στην Ε.Ε.  χώρας. Σε δηλώσεις που κάνει ο Γερμανός υπουργός αναφέρει και τα εξής: «Η συζήτηση για υποψηφιότητα της Τουρκίας στην Ε.Ε. έχει οδηγήσει στη βελτίωση των σχέσεων Ελλάδας και Τουρκίας. Η βελτίωση θα βοηθήσει και το θέμα της Κύπρου». «Έχω κάνει ξεκάθαρό στην Τουρκία ότι το να γίνει μέλος της Ε.Ε. σημαίνει και αλληλεγγύη προς τα υπόλοιπα μέλη.  Όταν μια χώρα μέλος της Ε.Ε. έχει κάποιο πρόβλημα, αυτό το πρόβλημα είναι κοινό για όλα τα μέλη». Αύξηση κατά 0,96% σημειώνει ο γενικός δείκτης τιμών των μετοχών  στο χρηματιστήριο Αθηνών, με αποτέλεσμα να διαμορφωθεί στις 5.442,14 μονάδες.ΠΑΡΑΣΚΕΥΗ  29 ΟΚΤΩΒΡΙΟΥ  1999 ΔιεθνήΟ Χ. Σολάνα, Εκπρόσωπος της  Ε.Ε. για θέματα Άμυνας και Εξωτερικής Πολιτικής και ο Κρ. Πάτεν, αρμόδιος για τις Εξωτερικές Υποθέσεις  Επίτροπος  της  Ε.Ε., επισκέπτονται την Πρίστινα. Σε δηλώσεις που κάνει ο Κρ. Πάτεν  αναφέρεται ότι:  «Η Ε.Ε. για το 2000 έχει προγραμματίσει να διαθέσει στο Κοσσυφοπέδιο ποσό 500 εκατομμυρίων δολαρίων (μακροπρόθεσμη βοήθεια ανοικοδόμησης)».Σε δηλώσεις που κάνει στη γαλλική εφημερίδα «Λε Φιγκαρό» ο εκπρόσωπος του ΟΗΕ στα Βαλκάνια Κ. Μπιλντ, αναφερόμενος στον πρόεδρο της Γιουγκοσλαβίας Σλ. Μιλόσεβιτς, λέει: «Πρέπει να συνεχίσουμε να απομονώνουμε τους εγκληματίες πολέμου (υπονοεί Μιλόσεβιτς),  αλλά πρέπει να κάνουμε και χειρονομίες προς τη σερβική κοινωνία  για  να  της  δείξουμε  ότι  είμαστε  έτοιμοι  να  την  βοηθήσουμε». Γράφεται ότι Ισραηλινοί και Παλαιστίνιοι διαπραγματευτές κατέληξαν σε συμφωνία για την έναρξη διαπραγματεύσεων σχετικά με το τελικό καθεστώς των κατεχομένων εδαφών (οι διαπραγματεύσεις θα αρχίσουν 7 Νοέμβριου).
ΣΑΒΒΑΤΟ  30 ΟΚΤΩΒΡΙΟΥ  1999Ο πρωθυπουργός Κ. Σημίτης μιλώντας στη Μεγαλόπολη λέει και τα εξής: «Τις τελευταίες ημέρες επιχειρείται μια μετατόπιση της δημόσιας συζήτησης από τα μεγάλα προβλήματα του λαού μας και της χώρας μας, από τα πρωτεύοντα αυτά που πρέπει να μας απασχολούν όλους, στα δευτερεύοντα. Θέλουν κάποιοι να πάμε από την πολιτική στην παραπολιτική, από τα θέματα τα οποία πρέπει να συζητάμε και να προβληματιζόμαστε στη σκανδαλολογία. Αυτή η πρακτική, την οποία επιδιώκει η αξιωματική αντιπολίτευση, συσκοτίζει τα προβλήματα του τόπου. Δηλητηριάζει την πολιτική ζωή και υποβαθμίζει τα επιτεύγματα του τόπου και του ελληνικού λαού».Ολοκληρώνονται στο Βερολίνο οι συνομιλίες του Υπ .Εξωτερικών Γ. Παπανδρέου με τον Γερμανό ομόλογό του Γ. Φίσερ. Σε δηλώσεις που κάνει ο ΓΑΠ λέει: «Για το θέμα των ευρωτουρκικών σχέσεων αλλά και της ενταξιακής πορείας της Κύπρου συμφωνήσαμε να δουλέψουμε στενά τα δύο υπουργεία μέχρι  το Ελσίνκι  για να διαμορφώσουμε, όσο γίνεται, μια κοινή προσέγγιση ώστε στο Ελσίνκι  να υπάρξει ένα αποτέλεσμα κοινώς αποδεκτό».  Ο πρόεδρος της ΝΔ Κ. Καραμανλής, μιλώντας στη Χίο, λέει μεταξύ των άλλων: «Πιστεύουμε στο ήπιο κλίμα, πιστεύουμε στο διάλογο μεταξύ των πολιτικών κομμάτων, αλλά με τη διαφθορά έχουμε μετωπική σύγκρουση. Θα φθάσουμε στα άκρα, και  θέλω να πιστεύω ότι υπάρχουν  καθαρές φωνές και μέσα στον κυβερνητικό χώρο. Να σταθούν δίπλα μας σε αυτόν τον αγώνα.  Αφού  δεν τον κάνουν μόνοι τους, θα τον κάνουμε εμείς, αλλά θέλουμε όλους τους καθαρούς Έλληνες δίπλα μας» (κατηγορεί την κυβέρνηση για «ακατάσχετη παροχολογία»).
ΣΑΒΒΑΤΟ  30 ΟΚΤΩΒΡΙΟΥ  1999 ΔιεθνήΟ Αλβανός εντολοδόχος πρωθυπουργός Ι. Μέτα ανακοινώνει τη σύνθεση της κυβέρνησης του (την ενέκρινε ο πρόεδρος  Ρ. Μεϊντάνι  - η νέα κυβέρνηση πρέπει να πάρε ψήφο εμπιστοσύνης από την βουλή). Διεξάγονται αύριο στην ¨ΠΓΔΜ¨ προεδρικές εκλογές. Περίπου  1.610.000 ψηφοφόροι καλούνται να εκλέξουν τον διάδοχό του σημερινού προέδρου Κ. Γλιγκόροφ(6 είναι οι υποψήφιοι).Οι ρωσικοί βομβαρδισμοί συνεχίζονται. Τσετσένοι αξιωματούχοι ισχυρίζονται ότι οι ρώσικες δυνάμεις βομβάρδισαν φάλαγγα αμάχων. Αντίθετα, οι Ρώσοι αξιωματούχοι ισχυρίζονται ότι η αυτοκινητοπομπή που βομβαρδίστηκε από τα ρωσικά στρατεύματα,  ήταν στρατιωτική.
ΚΥΡΙΑΚΗ 31 ΟΚΤΩΒΡΙΟΥ  1999                  Ο πρόεδρος της ΝΔ Κ. Καραμανλής μιλώντας κατά τη διάρκεια της περιοδείας  του στη Χίο και τις Οινούσες, επαναλαμβάνει ότι το κόμμα του θα κλιμακώσει τον αγώνα του εναντίον της διαφθοράς».  Λέει ακόμα ότι πήγε στράφι το Β’ Κοινοτικό Πλαίσιο Στήριξης (ΚΠΣ) και πολύ φοβάμαι ότι, ενώ βρισκόμαστε στο κατώφλι του Γ’ ΚΠΣ, με αυτόν τον τρόπο που διαχειρίζεται η κυβέρνηση το δημόσιο χρήμα είναι μια χαμένη ευκαιρία από πριν» (λέει επίσης ότι η κυβέρνηση δεν βρίσκεται στην υπηρεσία των πολιτών, αλλά των μεγάλων συμφερόντων).  Τέλος, αναφερόμενος στις καταγγελίες του πρωθυπουργού Σημίτη ότι η ΝΔ υπονομεύει την πορεία της χώρας προς την ΟΝΕ λέει: «Με λύπη μου άκουσα τον πρωθυπουργό να λέει ότι η ΝΔ υπονομεύει την πορεία προς την Ευρώπη. Η ΝΔ κατ’ εξοχήν  παράταξη του ευρωπαϊκού προσανατολισμού , παράταξη που δίνει μάχη για την ευρωπαϊκή αντίληψη, που και σήμερα στηρίζει και εγγυάται την ευρωπαϊκή προοπτική και το μέλλον της  χώρας».Ο Υπ. Αμύνης Α. Τσοχατζόπουλος, αναφερόμενος στο ενδεχόμενο να τύχει η Τουρκία «ειδικής μεταχείρισης» από την Ε.Ε. δηλώνει: «Η Ελλάδα παίρνει μια θετική στάση υπέρ της Τουρκίας στο Ελσίνκι, ζητά να εφαρμοστούν οι δεσμεύσεις και οι όροι λειτουργίας της Ε.Ε. Ο δρόμος για την Τουρκία θα ανοίξει με τους ίδιους ακριβώς όρους και με την ίδια ακριβώς μεταχείριση, όπως και με όλα τα άλλα κράτη. Δεν δεχόμαστε ειδική μεταχείριση για την Τουρκία».   Ο Κυβερνητικός Εκπρόσωπος Δ. Ρέππας σε συνέντευξή του στην εφημερίδα «Κυριακάτική Ελευθεροτυπία» αναφέρει ότι η ΝΔ στην υπόθεση του «Ολυμπιακού Βιντεολόττο» υιοθέτησε τα επιχειρήματα τριών εταιριών και ηλεκτρονικών παιχνιδιών («HAYAT REGENCY, DANCO ENERGY, I.B.C. M.»).Ο πρώην πρόεδρος της ΝΔ Μ. Έβερτ δηλώνει τα ακόλουθα: «Ο κ. Σημίτης στην περιοδεία του στην Αρκαδία ανέφερε ότι στελέχη της ΝΔ υπονομεύουν την πορεία της χώρας προς την ΟΝΕ, δίδοντας στην Ε.Ε. ψευδή στοιχεία για την πορεία της ελληνικής οικονομίας. Εάν ο κ. Σημίτης έχει στοιχεία, οφείλει να δώσει αμέσως στην δημοσιότητα, αναφερόμενος ονομαστικά ποια στελέχη, που και πότε επεδίωξαν να συκοφαντήσουν τη χώρα διεθνώς. Εάν δεν τα ονοματίσει, τότε θα δώσει κάθε δικαίωμα στον οποιοδήποτε να τον χαρακτηρίζει συκοφάντη».
ΚΥΡΙΑΚΗ 31 ΟΚΤΩΒΡΙΟΥ  1999 διεθνήΔιεξάγονται προεδρικές εκλογές  στην «ΠΓΔΜ», περίπου 1.610.000 ψηφοφόροι καλούνται να εκλέξουν τον διάδοχο του Κ. Γκλιγκόροφ (6  είναι οι υποψήφιοι).  Τα πρώτα αποτελέσματα  αναμένεται να ανακοινωθούν την επόμενη μέρα.Σε ανακοίνωση της γιουγκοσλαβικής κυβέρνησης αναφέρεται ότι από την ημέρα που οι δυνάμεις του ΝΑΤΟ ανέλαβαν τον έλεγχο του Κοσσυφοπεδίου, 267 άτομα μη αλβανικής καταγωγής έχασαν τη ζωή τους στην περιοχή αυτή.Ρωσικές πηγές αναφέρουν ότι οι ρωσικές δυνάμεις συνεχίζουν την πολιορκία του Γκρόζνι και ο αποκλεισμός της πρωτεύουσας της Τσετσενίας είναι ολοκληρωτικός.
ΔΕΥΤΕΡΑ 1 ΝΟΕΜΒΡΙΟΥ  1999Ο Υπ. Δικαιοσύνης Ε. Γιαννόπουλος με έγγραφό του ζητά από τον εισαγγελέα του Αρείου Πάγου την διεξαγωγή έρευνας για τις καταγγελίες(δημοσίευμα εφημερίδας «Απογευματινή»), συνέντευξη του βουλευτή της ΝΔ Δ. Κωστόπουλου ότι: «Για να πάρει κανείς δημόσιο έργο πρέπει να πληρώσει μίζα (στο υπουργείο ΥΠΕΧΩΔΕ)».Υπό την προεδρία του προέδρου  της  ΝΔ πραγματοποιείται σύσκεψη των τομεαρχών του κόμματος (μεταξύ των θεμάτων συζητούνται κατά τη διάρκεια της σύσκεψης είναι το «Ξυστό» - και οι παράνομες προσλήψεις στο δημόσιο .  Για το «Πρώτο» ο εκπρόσωπος Τύπου Α. Σπηλιωτόπουλος δηλώνει ότι: «Είναι καταφανής η μη τήρηση της  σχετικής  σύμβασης,  όπως  καταφανής  είναι  και  η  παράνομη ανανέωσή  της.Ο Κυβερνητικός Εκπρόσωπος Δ. Ρέππας αναφερόμενος στην επικείμενη σύνοδο των ηγετών των χωρών- μελών της Ε.Ε. στο Ελσίνκι και στο θέμα της αναγνώρισης της Τουρκία ως υποψήφια για ένταξη στην Ε.Ε. χώρας, αναφέρει. «Η ελληνική κυβέρνηση και στην Σύνοδο Κορυφής στο Ελσίνκι θα διατυπώσει τη θέση της με γνώμονα το εθνικό συμφέρον.  Δεν υπάρχει οποιοδήποτε πρόβλημα. Δεν πρόκειται να είναι οι στιγμές τόσο άσχημες για την ελληνική κυβέρνηση, για έναν πολύ απλό  λόγο: Η ελληνική κυβέρνηση έχει ξεκάθαρη, έχει σαφέστατη πολιτική για το συγκεκριμένο ζήτημα.  Είναι θέμα άλλων να αποσαφηνίσουν πλήρως την πολιτική τους, ώστε να προκύψει, και επιθυμούμε να προκύψει, συμφωνία για το θέμα της απόκτησης από την Τουρκία της ιδιότητας της υποψήφιας προς ένταξη στην Ε.Ε. χώρας.  Εμείς έχουμε ξεκαθαρίσει την πολιτική μας, ή οποία θα εκφραστεί εκείνη την ώρα συμπυκνωμένη με ένα ¨Ναι¨ ή ένα ¨Όχι¨. Μπορεί να συμβεί το ένα, μπορεί να συμβεί το άλλο». Ο Κυβερνητικός  Εκπρόσωπος  Δ. Ρέππας, αναφερόμενος στις καταγγελίες της ΝΔ ότι  η κυβέρνηση ότι σχετικά με τα οικονομικά δεδομένα κάνει «δημιουργική λογιστική», δηλώνει : «Μας κατηγορούν ότι παραποιούμε τα στοιχεία, έχουν πει ότι ¨μακιγιάρουμε¨ τα οικονομικά μεγέθη, ενώ γνωρίζουν πολύ καλά ότι οι ελεγκτικοί φορείς της Ε.Ε. έχουν κατ’ επανάληψη ελέγξει  την  πορεία  των οικονομικών μεγεθών της χώρας και μας έχουν αποφανθεί θετικά».Ο Οικουμενικός Πατριάρχης Βαρθολομαίος έχει στο Φανάρι συνάντηση-συνομιλία με τον Αμερικάνο πρεσβευτή Στην  Άγκυρα Μ. Πάρις,Ο βουλευτής του ΠΑΣΟΚ Ε. Βλασσόπουλος  σε  επιστολή  του προς τον πρόεδρο της βουλής Α. Κακλαμάνη αναφέρει μεταξύ άλλων ότι: «Είναι λυπηρό ότι το πνεύμα και το γράμμα των πορισμάτων (σ.σ. του συμποσίου που πραγματοποιήθηκε στις Βρυξέλλες  για τον καθορισμό και της μορφής, του περιεχομένου και του στόχου του προς δημιουργία Μουσείου της Ευρώπης) απουσιάζει το ενδιαφέρον για την ένταξη των στοιχείων του αρχαιοελληνικού και βυζαντινού πολιτισμού στην ύλη του εν λόγω μουσείου. Εκείνο όμως που αποτελεί πρόκληση είναι ότι στην πραγματικότητα δεν απουσιάζει αναφορά στον ελληνικό πολιτισμό. Αντίθετα, ρητά αποκλείονται τα στοιχεία του ως Αταίριαστα με την ιδέα μια Ενωμένης Ευρώπης και  περισσότερο συγγενικά με τη μεσογειακή ταυτότητα, και τίθεται ως χρονικό ορόσημο  της  ευρωπαϊκής  ιστορίας η σκέψη του Καρλομάγνου».Αύξηση κατά 3,46% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθείς τις 5.630,27 μονάδες.
ΔΕΥΤΕΡΑ 1 ΝΟΕΜΒΡΙΟΥ  1999 διεθνήΟ Τούρκος πρωθυπουργός  Μπ. Ετσεβίτ, μιλώντας στη τηλεόραση και αναφερόμενος στο Κυπριακό, λέει: «Η Ελλάδα έχει χάσει το δικαίωμα να είναι εγγυήτρια δύναμη στην Κύπρο, διότι το πραξικόπημα του 1974 προήλθε από  την  Ελλάδα». Στις προεδρικές εκλογές που έγιναν την Κυριακή στην Ουρουγουάη ο υποψήφιος της κεντροαριστεράς Τ. Βασκέζ συγκεντρώνει το 38,51% των ψήφων και έρχεται πρώτος, ενώ ο υποψήφιος του κυβερνώντος κόμματος του Κλοράντο Χ. Μπατλ έρχεται δεύτερος συγκεντρώνοντας το 31,32% των ψήφων(ο νικητής θα αναδειχθεί στο Β’ γύρο).Σύμφωνα με τα αποτελέσματα των βουλευτικών εκλογών που έγιναν την Κυριακή στη Γεωργία το κόμμα του προέδρου Ε. Σεβαρντνάτζε, η ¨Ένωση Πολιτών¨, πήρε το 52% των ψήφων, ενώ το ¨Κόμμα της Γεωργικής  Ένωσης για την Ανανέωση¨  του Α. Αμπατζίτζε  πήρε  το  26,5% των ψήφων.Γίνεται γνωστό ότι στην Ουκρανία ο Λ. Κούτσμα(σημερινός πρόεδρος) πήρε το 36,4% των ψήφων, ενώ ο κυριότερος αντίπαλός του Π. Σιμονένκο πήρε το 22,3% των ψήφων(ο νικητής θα αναδειχθεί στο Β’ γύρο).Οι ρωσικές δυνάμεις συνεχίζουν να βομβαρδίζουν το Γκρόζνι  και  άλλες  περιοχές  της  Τσετσενίας.
ΕΥΓΕ ΣΤΟΥΣ ΚΑΛΑΜΑΤΙΑΝΟΥΣ
ΣΑΒΒΑΤΟ 2 ΣΕΠΤΕΜΒΡΙΟΥ 2000         Ο πρόεδρος της Πολιτικής Άνοιξης Α. Σαμαράς σε συνέντευξή του που πρόκειται να δημοσιευθεί στην εφημερίδα «Κυριακάτικη Ελευθεροτυπία»(3/9), απαντώντας στην ερώτηση: «Υπό ποιες προϋποθέσεις θα μπορούσε να συνεργαστεί με τη ΝΔ», λέει: «Συνεργασία θα μπορούσε να επιτευχθεί μέσα στο πλαίσιο ενός έντιμου και δημόσιου πολιτικού διαλόγου που θα είχε δύο στόχους. Να καταδείξει τη συμφωνία μας σε βασικούς τομείς της πολιτικής και να συντονίσει μια κοινή προσπάθεια για την αντιμετώπιση της πολιτικής του κ. Σημίτη και του καθεστώτος που έχει επιβάλει».Σε δηλώσεις που κάνει στο Εβιάν(Γαλλία) ο Υπ. Εξωτερικών Γ. Παπανδρέου, αναφερόμενος στην επιστολή που έστειλε ο Τούρκος ομόλογός του Ι. Τζεμ στις χώρες-μέλη της Ε.Ε. και με την οποία ζητά την αποσύνδεση των ελληνοτουρκικών και του Κυπριακού από την εταιρική σχέση της Τουρκίας –Ευρωπαϊκής  Ένωσης, λέει: «Η Ελλάδα και η Τουρκία ήδη κάνουν διάλογο, συζητούμε σειρά ζητημάτων . Θέλω να τονίσω ότι ο διάλογος πάντα πρέπει να γίνεται στη βάση του σεβασμού του διεθνούς δικαίου και των ειρηνικών και φιλικών σχέσεων. Μέσα σε αυτά τα πλαίσια και μόνο μπορεί να γίνει ένας διάλογος. Και βεβαίως δεν νοείται διάλογος που να θεωρείται ένας διάλογος διαπραγματεύσεως κυριαρχικών δικαιωμάτων». ΣΑΒΒΑΤΟ 2 ΣΕΠΤΕΜΒΡΙΟΥ 2000 διεθνήΟ διευθυντής του Γραφείου Ερευνών Αεροπορικών Ατυχημάτων της Γαλλίας σε δηλώσεις του αναφέρει ότι: «Θα χρειαστούν μήνες, ίσως και χρόνια, προκειμένου να εξαχθεί το τελικό συμπέρασμα για την τραγωδία του «Κονκόρντ» στο Παρίσι τον περασμένο Ιούλιο, με τους 113 νεκρούς»(το σκάσιμο του ελαστικού κατά τη διαδικασία απογείωσης του αεροπλάνου προκάλεσε αλυσίδα προβλημάτων που οδήγησαν στη συντριβή του. Γράφεται ότι ενδέχεται  τα «Κονκόρντ» να μην ξαναπετάξουν).Γίνεται γνωστό ότι κατά τη διάρκεια των συνομιλιών που είχε στη Ραμάλα της Δυτικής Όχθης ο Αμερικάνος μεσολαβητής για το μεσανατολικό Ντ. Ρος με τον Παλαιστίνιο ηγέτη Γ. Αραφάτ δεν σημειώθηκε καμία πρόοδος.Η Βρετανική εφημερίδα «Times» γράφει ότι: «Ο Μπ. Κλίντον φέρεται αποφασισμένος να συλλάβει τον πρώην ηγέτη των Σερβοβόσνιων Ρ. Κάρατζιτς πριν παραδώσει τα κλειδιά του Λευκού οίκου στο διάδοχό του»(επικαλείται αμερικανικές στρατιωτικές πηγές στο Σεράγεβο).Ο δήμαρχος της Ν. Υόρκης Ρ. Τζουλιάνι χαρακτηρίζει «ποταπά και απαίσια πλάσματα κάποιους από τους αρχηγούς καρτών και πρωθυπουργούς που θα μεταβούν στην έδρα του ΟΗΕ προκειμένου να συμμετάσχουν στη «Συνάντηση της Χιλιετίας»(δεν διευκρινίζει ποιους εννοεί).
Σε συνέντευξη «εφ’ όλης της ύλης» που δίνει στη Θεσσαλονίκη ο πρωθυπουργός Κ. Σημίτης, απαντώντας σε ερώτηση σχετική με τα διαπλεκόμενα συμφέροντα(οικονομικά-πολιτικάά), λέει μεταξύ άλλων ότι: «Δεν υπάρχει τίποτε ψευδέστερο από τη συνεχιζόμενη προσπάθεια να δημιουργηθεί η εντύπωση ότι στη χώρα υπάρχουν οικονομικές εξουσίες που καθοδηγούν τα πολιτικά δρώμενα, τις κυβερνητικές δραστηριότητες και είναι εκείνες που αποφασίζουν». Συνεχίζοντας λέει: «Η κυβέρνηση παίρνει τις αποφάσεις της με γνώμονα το συμφέρον του ελληνικού λαού»(τα λεγόμενα του πρωθυπουργού επικρίνουν το ΚΚΕ, ο Συνασπισμός και τα άλλα κόμματα).Ο πρόεδρος της ΝΔ Κ. Καραμανλής σχολιάζοντας τα όσα ο πρωθυπουργός Κ. Σημίτης είπε στη Θεσσαλονίκη επικρίνει τον πρωθυπουργό για συγκάλυψη της αξιοκρατίας, της διαπλοκής και της αδιαφάνειας. Λέει μεταξύ άλλων: «η συγκάλυψη όχι μόνο δεν καθησυχάζει αλλά εντείνει τους χειρότερους  φόβους μας για την ποιότητα της δημοκρατίας μας». Σε άλλο σημείο των δηλώσεών του λέει: «Ο πρωθυπουργός δεν μίλησε για τίποτα, όπως για το πώς θα θωρακίσει τη χώρα από τις απειλές που δέχεται, για την έκρηξη της ανεργίας, για την αποδόμηση του εκπαιδευτικού μας συστήματος, για τις μικρομεσαίες επιχειρήσεις, για τους αγρότες, για τις καθυστερήσεις στην προετοιμασία των Ολυμπιακών(Αγώνων), για την πορεία του χρηματιστηρίου». Ο Αρχιεπίσκοπος Αθηνών και πάσης Ελλάδος Χριστόδουλος μιλώντας στον Ιερό Ναό του Αγίου Δημητρίου Π. Ψυχικού, λέει και τα εξής:  «Το πρώτο που ακούσαμε να επαναλαμβάνεται , και πρόσφατα μάλιστα, είναι ότι η εκκλησία είναι ένας θεσμός οπισθοδρόμησης, ο οποίος μάλιστα σύρει την Ελλάδα προς τα πίσω, ενώ άλλοι σπρώχνουν την Ελλάδα προς τα εμπρός. Δεν υπάρχει μεγαλύτερη αδικία και μεγαλύτερη συκοφαντία για την Εκκλησία αν εννοούν ότι η Εκκλησία είναι θεσμός οπισθοδρόμησης. Γιατί  η πρόοδος, αγαπητοί μου, δεν σηματοδοτείται από την υλική ευμάρεια ούτε από την άνοδο του βιοτικού επιπέδου. Η αληθινή πρόοδος προέρχεται από την εσωτερική καλλιέργεια των ψυχών».  Ο Έλληνας Υπ. Εξωτερικών Γ. Παπανδρέου , μιλώντας στο Εβιάν της Γαλλίας στη Σύνοδο των υπουργών Εξωτερικών των χωρών-μελών της Ε.Ε., λέει ότι: «Το πλαίσιο της εταιρικής σχέσης  Ευρωπαϊκής Ένωσης –Τουρκίας είναι οι αποφάσεις του Ελσίνκι».
ΚΥΡΙΑΚΗ 3 ΣΕΠΤΕΜΒΡΙΟΥ 2000 διεθνήΟ πρόεδρος της Αλβανίας Ρ. Μεϊντάνι, αντιδρώντας στην πρόθεση του Γιουγκοσλάβου ομολόγου του Σλ. Μιλόσεβιτς για συμμετοχή και του Κοσσυφοπεδίου στις γιουγκοσλαβικές προεδρικές-βουλευτικές εκλογές 24ης Σεπτεμβρίου 2000, δηλώνει: «Η διεθνή κοινότητα πρέπει να δώσει μια σαφή και σκληρή απάντηση, για να μην επιτρέψει οποιαδήποτε παιχνίδια ή καιροσκοπισμούς εγκληματιών πολέμου, όπως ο Μιλόσεβιτς».Γίνεται γνωστό ότι  χθες αμερικανικά αεροπλάνα βομβάρδισαν θέσεις της ιρακινής αεράμυνας(σύμφωνα με αμερικανική ανακοίνωση τα αεροπλάνα είχαν  δεχθεί προηγουμένως τα αμερικανικά πυρά).Ο πρόεδρος της Αλβανίας Ρ. Μείντάνι, αντιδρώντας στην πρόθεση του Γιουγκοσλάβου ομολόγου του Σλ .Μιλόσεβιτς για συμμετοχή και του Κοσσυφοπεδίου στις γιουγκοσλαβικές προεδρικές-βουλευτικές εκλογές της 24ης Σεπτεμβρίου 2000, δηλώνει: «Η διεθνή κοινότητα πρέπει να δώσει μια σαφή και σκληρή απάντηση, για να μην επιτρέψει οποιαδήποτε παιχνίδια  και καιροσκοπισμούς εγκληματιών πολέμου, όπως ο Μιλόσεβιτς».Ο πρώην πρόεδρος της Αλβανίας Σ. Μπερίσα μιλώντας (2/9) στην Πλατεία των Τιράνων κατηγορεί την κυβέρνηση του πρωθυπουργού Ι. Μέτα ως: «Κυβέρνηση εγκληματιών που αποτελούν μέρος της μαφίας και υποθάλπουν το οργανωμένο έγκλημα».Σοβαρές συζητήσεις προκαλεί μεταξύ των Υπ. Εξωτερικών των χωρών-μελών της Ε.Ε. η δήλωση του αρμόδιου για θέματα διεύρυνσης επιτρόπου Γκ. Φερχόιγκεν(Γερμανός) ότι: «Η Γερμανία θα μπορούσε να κάνει δημοψήφισμα πριν δεχθεί την είσοδό νέων μελών  στην  Ε.Ε.
ΔΕΥΤΕΡΑ 4 ΣΕΠΤΕΜΒΡΙΟΥ 2000  Ο πρόεδρος της ΝΔ έχει συνάντηση με τον πρόεδρο του Συνασπισμού Ν. Κωνσταντόπουλο. Οι δύο άνδρες συζητούν το θέμα της διαπλοκής πολιτικών και οικονομικών συμφερόντων(η συνάντηση και η συζήτηση του θέματος γίνεται με πρωτοβουλία του Ν. Κωνσταντόπουλου). Σε δηλώσεις που κάνει ο Κ. Καραμανλής, μετά το τέλος της συνάντησης, λέει ότι: «Η πολιτική σήμερα έχει ανάγκη από περισσότερο φώς». Συνεχίζοντας λέει: «Σε αυτή την κατεύθυνση κινούμαστε και δεν θα κάνουμε πίσω. Γι’ αυτό ανταποκριθήκαμε άμεσα στην πρόταση του προέδρου του Συνασπισμού. Μπορεί να διαφωνούμε, όπως είναι φυσικό στην πολιτική, σε πολλά θέματα. Μας ενώνει όμως η κοινή προσπάθεια για τη θωράκιση της Δημοκρατίας και την αξιοπιστία της πολιτικής». Σε δηλώσεις που κάνει ο πρόεδρος του Συνασπισμού, μετά το τέλος της συνάντησης, παρομοιάζει «τη σημερινή εικόνα του πολιτικού συστήματος εν μέσω των διαπλεκομένων συμφερόντων με το σύμπλεγμα του Λαοκόωνος». {Λέει ακόμη Κ. Καραμανλής: «Η επικείμενη απελευθέρωση των αγορών, η διαχείριση του Γ’ Κοινοτικού Πλαισίου Στήριξης, η προετοιμασία των Ολυμπιακών Αγώνων και τα εξοπλιστικά προγράμματα είναι τεράστιες προκλήσεις και δεν πρέπει να χαθεί ούτε μια δραχμή από τα χρήματα των Ελλήνων φορολογουμένων». Συνεχίζοντας λέει Ν. Κωνσταντόπουλος: «Επειδή εκρεμμεί η διάθεση δεκάδων τρισεκατομμυρίων δημόσιου χρήματος και η διαπλοκή είναι ανταγωνιστική και κρατικοδίαιτη, είναι  αναγκαίο να υπάρχει διαφάνεια και έλεγχος σε όλους τους τομείς, για όλα τα συγκροτήματα, για όλα τα Μέσα Μαζικής Ενημέρωσης ανεξαιρέτως»(ο Ν. Κωνσταντόπουλος έχει συνάντηση, για το θέμα των διαπλεκομένων, και με τον Υπ. Δικαιοσύνης  Μ. Σταθόπουλο).}Ο Κυβερνητικός Εκπρόσωπος Δ. Ρέππας, επικρίνοντας την πρωτοβουλία του προέδρου του Συνασπισμού Ν. Κωνσταντόπουλου να προκαλέσει ευρεία συζήτηση για το θέμα των διαπλεκομένων συμφερόντων, τον κατηγορεί ότι: «Επιδιώκει τη συγκρότηση αντικυβερνητικού μετώπου και ότι αυτοαναγορεύεται σε εισαγγελέα και τιμητή των πάντων». Συνεχίζοντας ο Κυβερνητικός Εκπρόσωπος  λέει: «Πιστεύουμε ότι όχι απλώς σφάλλουν αυτοί που επιδίδονται σε μια τέτοια πολιτική δραστηριότητα, όχι μόνο αντιστρατεύονται το δημόσιο συμφέρον, αφού δηλητηριάζουν το δημόσιο βίο με τον τρόπο που συμπεριφέρονται, αλλά τελικώς βλάπτουν τα δικά τους κομματικά συμφέροντα. Δεν το αντιλαμβάνονται τώρα. Ο ελληνικός λαός όμως, σε ανάλογες περιπτώσεις έδωσε τις απαντήσεις του».Ο Εκπρόσωπος Τύπου της ΝΔ Θ. Ρουσόπουλος σε δήλωσή του αναφέρει τα εξής: «Εμφανίζοντας την αγωνία των πολιτικών δυνάμεων για την ποιότητα της δημοκρατίας στον τόπο μας ως δημιουργία αντικυβερνητικού μετώπου, ο εκπρόσωπος της κυβέρνησης δεν πετυχαίνει τίποτα άλλο από το να επιβεβαιώνει την καθεστωτική λογική της, αλλά και την ενοχή της».Αύξηση κατά 1,48% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 3.655,26 μονάδες.
ΔΕΥΤΕΡΑ 4 ΣΕΠΤΕΜΒΡΙΟΥ 2000 διεθνήΟ Γερμανός καγκελάριος Γκ. Σρέντερ μιλώντας στο Βερολίνο υποστηρίζει μια ταχεία διεύρυνση της Ε.Ε. προς Ανατολάς. Λέει μεταξύ άλλων: «Εμείς είμαστε οι τελευταίοι που θα θέλαμε να θέσουμε το χρονοδιάγραμμα αυτό υπό αμφισβήτηση. Η διεύρυνση της Ε.Ε. προς ανατολάς θα προσφέρει νέες ευκαιρίες: Νέες αγορές για τις βιομηχανίες μας και ταυτόχρονα ένα νέο ανταγωνισμό. Είμαι πεπεισμένος  ότι  σ το σύνολό τους τα νέα ομόσπονδα κρατίδια θα επωφεληθούν από τη διεύθυνση της Ε.Ε.». Ο Γερμανός Υπ. Εξωτερικών Γ. ΦΊσερ μιλώντας στο Βερολίνο σε σύνοδο των Γερμανών πρεσβευτών απορρίπτει την πρόταση του Γερμανού Επιτρόπου, αρμόδιου για θέματα Διεύρυνσης Γκ. Φερχοίγκεν σχετικά με τη διεξαγωγή δημοψηφίσματος για την έγκριση(από τους Γερμανούς) της διεύρυνσης της Ε.Ε. προς Ανατολάς.Ο πολιτικός διοικητής του ΟΗΕ στο Κοσσυφοπέδιο Μπ. Κουσνέρ σε δηλώσεις του αναφέρει ότι: «Όλοι οι κάτοικοι του Κοσσυφοπεδίου δικαιούνται να συμμετάσχουν στις (γιουγκοσλαβικές προεδρικές-βουλευτικές)εκλογές. Ο Μπ. Κουσνέρ χαρακτηρίζει τις εκλογές «φάρσα». Λέει ακόμη: «Είναι αδύνατο να τις υποστηρίξουμε χωρίς εκλογικούς καταλόγους και την προφανή πρόθεση η καταμέτρηση των ψήφων να γίνει στη Σερβία και όχι στα εκλογικά τμήματα».
ΤΡΙΤΗ 5 ΣΕΠΤΕΜΒΡΙΟΥ 2000 Υπό την προεδρία του Αρχιεπισκόπου Αθηνών και πάσης Ελλάδος Χριστοδούλου συνέρχεται η Διαρκής Ιερά Σύνοδος με τη νέα της σύνθεση(μεταξύ των θεμάτων που συζητούνται κατά τη διάρκεια της συνεδρίασης είναι και το θέμα του μαθήματος των Θρησκευτικών. Ο Υπ. Παιδείας Π. Ευθυμίου δίνει στη δημοσιότητα τις επιστολές που αντάλλαξαν για το θέμα η Ιερά Σύνοδος και το υπουργείο παιδείας).Σε δηλώσεις που κάνει στη Θεσσαλονίκη ο πρόεδρος των Φιλελευθέρων Στ. Μάνος, λέει και τα εξής: «Η διαπλοκή είναι περισσότερη από όση ομολογούν οι άλλοι. Υπάρχει η μυρωδιά, γίνεται συζήτηση. Το φαινόμενο της διαπλοκής λερώνει την πολιτική ζωή». Συνεχίζοντας λέει: «Το πρόβλημα της διαπλοκής υπάρχει εκεί που συναντιούνται πολιτικά και κομματικά  με οικονομικά συμφέροντα. Και που γίνεται αυτό; Γίνεται στις προμήθειες του Δημοσίου, σε ορισμένα μεγάλα έργα».Ο πρόεδρος του Συνασπισμού Ν. Κωνσταντόπουλος στο πλαίσιο της πρωτοβουλίας του για το θέμα της καταπολέμησης των διαπλεκομένων συμφερόντων, έχει συνάντηση με τον γραμματέα της Κ.Ε. του ΠΑΣΟΚ Κ. Σκανδαλίδη. Σε δηλώσεις που κάνει ο Ν. Κωνσταντόπουλος, μετά το τέλος της συνάντησης, λέει μεταξύ άλλων ότι: «Για την αντιμετώπιση της διαπλοκής δεν επαρκεί η υπάρχουσα νομοθεσία, χρειάζονται νέες ρυθμίσεις, δεν εφαρμόζεται η υπάρχουσα νομοθεσία και χρειάζεται άμεση και αποτελεσματική ενεργοποίησή της». Σε δηλώσεις που κάνει ο Κ. Σκανδαλίδης υποστηρίζει ότι το υπάρχον θεσμικό πλαίσιο είναι επαρκές(χρειάζονται βελτιώσεις). Λέει ακόμη ότι: «Δίνεται η εικόνα ότι γίνεται ένα μέτωπο κατά της κυβέρνησης».Ο Ν. Κωνσταντόπουλος έχει για το θέμα των διαπλεκομένων συνάντηση και με τον πρόεδρο του ΔΗΚΚΙ Δ. Τσοβόλα. (Η γ.γ. του ΚΚΕ Αλέκα Παπαρήγα δεν δέχτηκε να συζητήσει με τον Ν. Κωνσταντόπουλο για το θέμα των διαπλεκομένων).Αύξηση κατά 5,05% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 3.839,76 μονάδες.
ΤΡΙΤΗ 5 ΣΕΠΤΕΜΒΡΙΟΥ 2000 διεθνήΣε δηλώσεις που κάνει ο Τούρκος Υπ. Δικαιοσύνης Χ. Τουρκ, αντιδρώντας «με το γάντι» στις επεμβάσεις της στρατιωτικής ηγεσίας στα πολιτικά πράγματα της Τουρκίας(αξίωση των στρατιωτικών για ψήφιση νόμου που θα προβλέπει την απόλυση δημοσίων υπαλλήλων που έχουν ισλαμιστικές ή φιλοκουρδικές ιδέες), δηλώνει: «Απαιτείται προσοχή στις δηλώσεις που προέρχονται από τους χώρους της Άμυνας και της Δικαιοσύνης»(ο απερχόμενος πρόεδρος του Συμβουλίου Επικρατείας της Τουρκίας σε δηλώσεις του ανέφερε ότι: «Οι ισλαμιστές έχουν φωλιάσει και στο δικαστικό σώμα»).Ο υποψήφιος του αμερικανικού Ρεπουμπλικανικού Κόμματος στις προσεχείς προεδρικές εκλογές Τζ. Μπους Τζούνιορ, ενώ βρίσκεται μπροστά στα μικρόφωνα, αγνοώντας αν είναι ανοικτά ή κλειστά, προκειμένου να μιλήσει σε προάστιο του Σικάγου λέει σιγά-σιγά στον ευρισκόμενο δίπλα του υποψήφιο αντιπρόεδρο Ντ. Τσένι: «Κοίτα εκεί, είναι ο Άνταμ  Κλάιμερ, μεγάλο καθίκι»( τα μικρόφωνα ήταν ανοικτά και τα λόγια του τα άκουσαν όλοι παρευρισκόμενοι, ο Κλάιμερ είναι δημοσιογράφος της  εφημερίδας «Νιου Γιορκ Τάιμς»).
ΤΕΤΑΡΤΗ 6 ΣΕΠΤΕΜΒΡΙΟΥ 2000           Ο Υπ. Εξωτερικών Γ. Παπανδρέου έχει στα Σκόπια συνάντηση με τον πρωθυπουργό της «ΠΓΔΜ» Λ. Γκεοργιέφσκι(συναντά και άλλους πολιτικούς ηγέτες). Σε δηλώσεις που κάνει στα Σκόπια ο Έλληνας Υπ. Εξωτερικών αναφερόμενος στην επικείμενη επίσκεψή του Βελιγράδι, λέει: «Μεταφέρουμε ένα μήνυμα, την επιθυμία να δούμε τον σερβικό λαό να καταστεί, όπως έχει δικαίωμα, μέρος της Ευρώπης. Εμείς ως Έλληνες θέλουμε να δούμε τον σερβικό λαό να γίνεται μέρος των ευρωπαϊκών θεσμών, γιατί οι Σέρβοι έχουν δικαίωμα να είναι μέρος της Ευρώπης. Η Σερβία μπορεί να βοηθήσει τον εαυτό της, μπορεί να κάνει βήματα, θα έπρεπε να κάνει βήματα, ώστε να βοηθήσει την περιφερειακή σταθερότητα, να βοηθήσει να προχωρήσει η περιοχή σε δημοκρατικό δρόμο».Ο πρόεδρος του Συνασπισμού Ν. Κωνσταντόπουλος, στο πλαίσιο της πρωτοβουλίας που ανέλαβε για το θέμα της αντιμετώπισης των διαπλεκομένων συμφερόντων, έχει διαδοχικές συναντήσεις με τον πρόεδρο των φιλελευθέρων Στ. Μάνο και τον πρόεδρο της Πολιτικής  Άνοιξης Α. Σαμαρά. Σε δηλώσεις που κάνει ο Στ. Μάνος , μετά το τέλος της συνάντησης που είχε με τον Ν. Κωνσταντόπουλο, λέει: «Το μεγάλο βήμα για τον περιορισμό της διαπλοκής είναι να κτυπηθεί στη ρίζα της. Η ρίζα της διαπλοκής είναι η επιχειρηματική δραστηριότητα του κράτους και η υπερβολική του ανάμιξη στην οικονομική ζωή του τόπου. Αν δεν κτυπηθεί η ρίζα, κάθε άλλη προσπάθεια θα έχει μόνο πρόσκαιρο αποτέλεσμα».Σε δηλώσεις που κάνει στη Θεσσαλονίκη ο Υπ. Άμυνας Α. Τσοχατζόπουλος, αναφερόμενος στο θόρυβο που υπάρχει για το θέμα τω διαπλεκομένων συμφερόντων(πολιτικά- οικονομικά συμφέροντα), λέει: «Οποιαδήποτε κουβέντα περί διαπλεκομένων, σε ότι αφορά το υπουργείο, βρίσκουν την απάντηση τους μέσα από την εφαρμογή άμεμπτων συστημάτων ελέγχου, που ανά πάσα στιγμή είναι δυνατόν να ελεγχθούν από τους αρμόδιους φορείς».Ο βουλευτής του ΠΑΣΟΚ Ε. Γιαννόπουλος μιλώντας από τον τηλεοπτικό σταθμό  «Blue Sky» λέει μεταξύ άλλων: «Είναι προτιμότερο να έχεις έναν επιτυχημένο πρωθυπουργό παρά να θέλουν να γίνουν πρωθυπουργοί η Βάσω Παπανδρέου και ο Γιάννης Παπαντωνίου».Αύξηση κατά 2,49% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 3.935,52 μονάδες.
ΤΕΤΑΡΤΗ 6 ΣΕΠΤΕΜΒΡΙΟΥ 2000 διεθνήΣε συνέντευξή που δίνει στην εφημερίδα «Ντεμοκράτζια» ο πρόεδρος της Επιτροπής Εκμετάλλευσης Ατομική Ενέργειας της Βουλγαρίας Γκ. Κατσίεφ, αναφέρει μεταξύ άλλων ότι: «Από την αρχή του έτους στον πυρηνικό σταθμό του Κοζλοντούι έχουν σημειωθεί 50 πυρηνικά επεισόδια )κατά τη διάρκεια του ενός από αυτά προκλήθηκε διαρροή ραδιενέργειας σε επίπεδο «70 με 80 φορές υψηλότερο από το φυσιολογικό»).Η τουρκική εφημερίδα «Χουριέτ» σε δημοσίευμά της αναφέρει ότι: Ο αντιπρόεδρος της τουρκικής κυβέρνησης και αρχηγός του κόμματος της «Μητέρας Πατρίδας» Μ. Γιλμάζ σε δηλώσεις του επισήμανε ότι: «Υπάρχουν κύκλοι που εκφράζονται φόβοι ότι η Τουρκία θα διαλυθεί εάν εισέλθουμε στην Ευρωπαϊκή Ένωση. Οι ένοπλες δυνάμεις συμμερίζονται αυτή την ευαισθησία».Το Ευρωπαϊκό Κοινοβούλιο εγκρίνει τη διάθεση στην Τουρκία(μέσα σε τρία χρόνια) οικονομικής βοήθειας ύψους 135 εκατομμυρίων «Ευρώ»(περίπου 46 δισεκατομμυρίων δραχμών για την προώθηση οικονομικοκοινωνικών μεταρρυθμίσεων(είναι η πρώτη συνεδρίαση του Κοινοβουλίου μετά τις θερινές διακοπές).
ΠΕΜΠΤΗ 7 ΣΕΠΤΕΜΒΡΙΟΥ 2000       Ο Υπ. Εξωτερικών Γ. Παπανδρέου έχει στο Βελιγράδι συνάντηση με τον πρόεδρο της Γιουγκοσλαβίας Σλ. Μιλόσεβιτς. Σε ανακοίνωση της γιουγκοσλαβικής προεδρίας που εκδίδεται, μετά το τέλος της συνάντησης, αναφέρονται τα εξής: «Η Γιουγκοσλαβία ακολουθεί με συνέπεια πολιτική ειρήνης και ως χώρα που έχει κεντρική θέση στα Βαλκάνια αποτελεί παράγοντα ειρήνης και σταθερότητας και παράδειγμα ανεξαρτησίας στην περιοχή»(ο  Γ. Παπανδρέου έχει επίσης συνάντηση με τον Β. Κοστούνιτσα, βασικό αντίπαλο του Σλ. Μιλόσεβιτς στις επικείμενες γιουγκοσλαβικές προεδρικές εκλογές).Με αφορμή τη συνάντηση στο Βελιγράδι του Έλληνα Υπ. Εξωτερικών Γ. Παπανδρέου με τον Γιουγκοσλάβο πρόεδρο Σλ. Μιλόσεβιτς το αμερικανικό υπουργείο Εξωτερικών σε ανακοίνωσή του αναφέρει ότι: «Θεωρεί ατυχές το γεγονός πως ένας Ευρωπαίος ηγέτης του αναστήματος του αναστήματος του Γ. Παπανδρέου θα έπρεπε να συναντηθεί με έναν παραπεμπόμενο για εγκλήματα πολέμου». Το «¨ανάστημα¨» Γ. Παπανδρέου Υπ. Εξωτερικών Ελλάδος αντιδρώντας δηλώνει: «Εγώ δεν ζήτησα την εξουσιοδότηση των Αμερικάνων για να κάνω το ταξίδι. Είναι ελληνική πολιτική. Βεβαίως η Ουάσιγκτον είχε  ενημερωθεί»).Ο βουλευτής της ΝΔ Γ. Κεφαλογιάννης  αναφερόμενος στο θέμα των διαπλεκομένων συμφερόντων λέει: «Ως υπουργός στην Οικουμενική κυβέρνηση του κ. Ζολώτα, μου ζητήθηκε να ανατεθεί μια μεγάλη προμήθεια υλικού απευθείας σε ιδιώτη χωρίς  διαγωνισμό και σε τιμές υπερβολικά υψηλές  έναντι των διεθνών τιμών. Το υπουργείο επέμενε σε διεθνή διαγωνισμό που θα εξασφάλιζε καλύτερη ποιότητα και συμφερότερες τιμές για το Δημόσιο. Επειδή οι πιέσεις ήταν αφόρητες και η διοίκηση του οργανισμού λειτουργούσε προς την κατεύθυνση του ιδιώτη, αναγκάστηκα να φέρω το θέμα στο τότε υπουργικό συμβούλιο. Το υπουργικό συμβούλιο πήρε ομόφωνα απόφαση να σταματήσουν αμέσως οι διαδικασίες που είχαν αρχίσει μεταξύ του ιδιώτη και του ΔΣ του Οργανισμού και όρισε μια τριμελή εξ υπουργών επιτροπή για να διευθετήσει το θέμα κατά το συμφερότερο για το δημόσιο τρόπο. Το αποτέλεσμα ποιο ήτο; Το ΔΣ του Οργανισμού που μοναδικός μέτοχος ήταν το Δημόσιο αγνόησε την απόφαση του υπουργικού συμβουλίου και ανέθεσε την προμήθεια στον ιδιώτη ύστερα από παρέμβαση των αρχηγών που στήριζαν την κυβέρνηση. Φυσικά υπέβαλα την παραίτησή μου, δημιουργήθηκε κυβερνητική κρίση, με αποτέλεσμα να αποχωρήσουν  από την κυβέρνηση και τα άλλα κοινοβουλευτικά μέλη και η χώρα να οδηγηθεί σε εκλογές. Ο εξευτελισμός όμως του υπουργικού συμβουλίου, ως κορυφαίου θεσμού της Δημοκρατίας, έμεινε στην ιστορία της χώρας». Σε δηλώσεις  που κάνει ο πρόεδρος της Πολιτικής Άνοιξης Α. Σαμαράς λέει και τα εξής: «Η βόμβα του Γιάννη Κεφαλογιάννη στη βουλή επιβεβαίωσε με τον πιο επίσημο τρόπο ότι ο κ. Μητσοτάκης είναι ο μακροβιότερος αρχιερέας της διαπλοκής¨.Σε δηλώσεις που κάνει στη Θεσσαλονίκη η γ.γ. του ΚΚΕ Αλέκα Παπαρήγα, αναφερόμενη στο θέμα των διαπλεκομένων συμφερόντων, λέει: «Τόσα χρόνια στην Ελλάδα, ας πάρουμε μετά τον πόλεμο, ας πάρουμε μετά το ΄75, υπήρχαν επιχειρηματίες οι οποίοι θυσαύριζαν, χωρίς να τους στηρίζουν κυβερνήσεις; Υπήρχαν κυβερνήσεις που δεν είχαν σχέσεις με επιχειρηματίες;» Συνεχίζοντας λέει: «Οι πλουτοκράτες τσακώνονται μεταξύ τους αλλά είναι ενωμένοι στην υπερεκμετάλλευση των εργαζομένων. Γι’ αυτό λέμε ότι είναι αποπροσανατολισμός να καθόμαστε τώρα εμείς να ψάχνουμε ποιος υπουργός συνάντησε ιδιαιτέρως ποιον. Δεν χρειάζεται. Εμείς βλέπουμε τι νόμοι ψηφίζονται. Η ποιος πολιτικός σχετίζεται με ποιον,. Αυτό είναι το θέμα. Το θέμα είναι ότι υπάρχει έδαφος να γιγαντώνονται μονοπώλια και αυτό το έδαφος καλλιεργείται μέσα από πολιτικές αποφάσεις».Αύξηση κατά 3,17% σημειώνει ο γενικός δείκτης τιμών των μετοχών στο χρηματιστήριο Αθηνών , με αποτέλεσμα να διαμορφωθεί στις 4.060,20 μονάδες.
ΠΕΜΠΤΗ 7 ΣΕΠΤΕΜΒΡΙΟΥ 2000 διεθνήΣε δηλώσεις που κάνει ο Γιουγκοσλάβος Υπ. Εξωτερικών Ζ. Γιοβάνοβιτς, αναφερόμενος στις επικείμενες γιουγκοσλαβικές προεδρικές εκλογές, λέει ότι: «Οι εκλογές αποτελούν αναφαίρετο κυριαρχικό δικαίωμα της Γιουγκοσλαβίας και κανείς δεν έχει δικαίωμα να παρέμβει. Οι εκλογές γίνονται για να εκφραστεί η βούληση του γιουγκοσλαβικού λαού και όχι για να ικανοποιηθεί ο οποιοσδήποτε, οπουδήποτε».  Γίνεται γνωστό ότι η Ιντερπόλ έστειλε στις αστυνομίες 178 χωρών ένταλμα για τη σύλληψη του Γιουγκοσλάβου προέδρου Σλ. Μιλόσεβιτς.Σε δηλώσεις που κάνει ο Τουρκοκύπριος ηγέτης Ρ. Ντενκτάς, αναφερόμενος στο ενδεχόμενο αποχώρησης από τα κατεχόμενα κυπριακά εδάφη των τουρκικών στρατευμάτων, λέει: «Εάν τα στρατεύματα της Τουρκίας φύγουν στην Κύπρο, τότε το νησί θα μεταβληθεί σε Λίβανο  του  1976».Η Ευρωπαϊκή Επιτροπή ζητά από τη Γαλλία να σεβαστεί τις υποχρεώσεις της προς την Ε.Ε. και να διασφαλίσει την ελεύθερη  και απρόσκοπτη κυκλοφορία προσώπων και αγαθών στο έδαφός της(να σταματήσουν τα μπλόκα των απεργών και αγροτών).Ο πρώην πρόεδρος της Αλβανίας και νυν ηγέτης της αντιπολίτευσης Σ. Μπερίσα σε δηλώσεις του αναφέρει ότι : «Η κυβέρνηση δεν έγραψε στους εκλογικούς καταλόγους περίπου 600.000 ψηφοφόρους στην προσπάθειά της να κάνει νοθεία στις επικείμενες (1η Οκτωβρίου) δημοτικές εκλογές» (ισχυρίζεται ότι έχει στα χέρια του, σχετική με το θέμα επιστολή του ΟΑΣΕ).
Πραγματικά φοβερό άρθρο!Και έψαχνε η μάνα μου πώς να κάνει προζύμι!!
Μάλλον με ΑΥΤΑ και ΜΟΝΟ θάπρεπε ν`ασχολούμαστε. ΠΩΣ θα επιβιώσουμε πια!
Το ψωμι οσο παει ακριβαινει,αλλα και μικραινει ! Μας πουλανε 250-300 γραμμαρια για μισο κιλο. Αρε κλεφτες !!
Αλήθεια αντί να περιμένουμε να ξυνίσει... για να έχουμε προζύμι, ψάξτε και θα δείτε το Θαύμα της Ορθοδοξίας, παρασκευή προζύμι, από μόνο αλεύρι, νερό και σταυρολούλουδα! Αν φάτε από αυτό το ψωμί, θα δείτε ΔΙΑΦΟΡΑ!!!
ΑμήνΑΔΗΣ
ΤΕΤΑΡΤΗ 13 ΟΚΤΩΒΡΙΟΥ  1999       Ο επίτιμος πρόεδρος της ΝΔ Κ. Μητσοτάκης σε συνέντευξή του στο τηλεοπτικό σταθμό «MEGA»:  «Σωστά έστειλε ο Κ. Σημίτης  μήνυμα  προς  την  τουρκική  πλευρά,  δεν  σας  κρύβω, και  εγώ  το  έστειλα   με  το δικό μου τρόπο προς την  τουρκική   πλευρά».  Σε άλλο σημείο «Στην Ελλάδα – δόξα το Θεό – έχουμε μια κατάσταση καλή για να έχουμε μια κυβέρνηση η οποία, αφού  πέρασε το ΠΑΣΟΚ από πολλές  περιπλανήσεις,  μπαίνει στην σωστή κατεύθυνση  του διαλόγου και  της προσπάθειας  ειρηνικής  επίλυσης  των διαφορών μας.  Έχουμε μια αντιπολίτευση υπεύθυνη, εν πάση περιπτώσει δεν έχουμε την ακραία αντιπολίτευση του παρελθόντος  και έχουμε και τα μικρά κόμματα τα οποία εν πολλοίς συνεισφέρουν θετικά».Σε δηλώσεις που κάνει στον τηλεοπτικό σταθμό «ΜΕΓΚΑ» ο πρώην πρωθυπουργός Μ. Γιλμάζ  λέει: «Αν αναμένετε μια χειρονομία από  την Τουρκία ζωτικής σημασίας για το Κυπριακό, φοβάμαι πως η Τουρκία δεν είναι σε θέση να κάνει  καμία  χειρονομία».Ο Υπ. Εξωτερικών Γ. Παπανδρέου σε δηλώσεις του, αναφερόμενος στο θέμα της διεύρυνσης της Ε.Ε., λέει ότι: «Όλες οι χώρες στα Βαλκάνια θεωρούμε ότι μπορούν να είναι μέλη της Ε.Ε. Συμπεριλαμβάνουμε σε αυτή την πρότασή μας και τη Γιουγκοσλαβία» (αφήνει να εννοηθεί ότι αναφέρεται στην μετά-Μιλόσεβιτς Γιουγκοσλαβία).Ο  Υπ. Εξωτερικών Γ. Παπανδρέου  έχει συνάντηση στην Αθήνα με τον Κύπριο ομόλογο του Κασουλίδη. Σε δηλώσεις που κάνει ο Κύπριος υπουργός  λέει «Υπάρχουν αυτή τη στιγμή τρεις  παράλληλοι διαπραγματευτικού δρόμοι, οι προσπάθειες  λύσης του Κυπριακού, οι ελληνοτουρικές  σχέσεις  και οι ευρωτουρκικές  σχέσεις.  Αυτοί οι τρείς ανεξάρτητοι δρόμοι δεν σχετίζονται μεταξύ τους, είναι ανεξάρτητοι. Οποιαδήποτε πρόοδος όμως στον ένα ενισχύει τους άλλους δύο». Ο Υπ. Αμύνης Α. Τσοχατζόπουλος στο πλαίσιο της επίσκεψης που πραγματοποιεί στο Ισραήλ, είχε συνάντηση με  τον Ισραηλινό πρόεδρο Ε. Βάιζμαν(προεδρικό μέγαρό, Δυτική Ιερουσαλήμ).Υπό την προεδρία του Κ. Καραμανλή συνέρχεται η Εκτελεστική Επιτροπή της ΝΔ. Σε δηλώσεις που κάνει ο εκπρόσωπος Τύπου του κόμματος Α. Σπηλιωτόπουλος λέει και τα εξής: «Σήμερα αποφασίσαμε τη μετωπική σύγκρουση με τη διαφθορά. Το μείζον πρόβλημα, που αυτή τη στιγμή υπάρχει, είναι ότι κυριαρχεί η αδιαφάνεια σε κάθε πτυχή του δημόσιου βίου. Αυτή τη νοσηρότητα η ΝΔ είναι αποφασισμένη να την πολεμήσει και στην κατεύθυνση αυτή θα επιδιώξει συνεννόηση με τα  υπόλοιπα  κόμματα  της  αντιπολίτευσης».
ΤΕΤΑΡΤΗ 13 ΟΚΤΩΒΡΙΟΥ 1999 διεθνήΟ πρόεδρος  της  Ευρωπαϊκής  Επιτροπής Ρ. Πρόντι  παρουσιάζει  στο  Ευρωπαϊκό κοινοβούλιο την έκθεση της επιτροπής  για θέματα διεύρυνσης της Ε.Ε. και αναφερόμενος στην Τουρκία λέει: «Η περίπτωση της Τουρκίας θέλει ειδική μεταχείριση» (έχει σαφώς το καθεστώς της υποψήφιας χώρας – δεν μπορεί να αρχίσουν διαπραγματεύσεις ένταξης  γιατί  δεν  πλήρη  τα  πολιτικά  κριτήρια που προβλέπει η Κοπεγχάγη). Ο Τούρκος Υπ. Εξ Ι. Τζεμ μιλώντας στην τουρκική εθνοσυνέλευση για ελληνοτουρκικά: «Η Ελλάδα και η Τουρκία έχουν δικές  τους αλήθειες και  δεν  παραιτούνται  από   αυτές». Συνεχίζοντας λέει ότι: «Δεν είναι σωστό να πιστεύεται ότι επειδή  υπάρχει  κάποια ηπιότητα, θα βελτιωθούν όλα. Η Τουρκία και  Ελλάδα αγωνίζονται  για  τα συμφέροντα τους. Η επιδεξιότητα είναι να βρεθούν τα κοινά σημεία, εάν υπάρχουν κοινά σημεία, στα συμφέροντα αυτά».  Σε άλλο σημείο της ομιλίας του λέει: «Προ ετών η ελληνική εξωτερική πολιτική θεωρούσε ότι το συμφέρον  της Ελλάδος ήταν η διαμάχη με τη Τουρκία. Η σημερινή εξωτερική πολιτική όμως θεωρεί ότι συμφέρον της Ελλάδος είναι  και να μην βρίσκεται σε διαμάχη με την Τουρκία και να μειώσει την ένταση στο Αιγαίο. Η μεταξύ τους διαφορά είναι σημαντική, όμως κατά βάση υπάρχουν υπολογισμοί που έχουν να κάνουν με τα ίδια τα συμφέροντα». «Εξηγήσαμε με σαφήνεια στους συνομιλητές μας ότι η Τουρκία δεν έχει βλέψεις επί των εδαφών κανενός». Στο Πακιστάν ο Πραξικοπηματίας στρατηγός Π. Μουσάραφ στο διάγγελμά που απευθύνει προς τον Πακιστανικό λαό, αναφέρει ότι: «Οι ένοπλες δυνάμεις παρενέβησαν προκειμένου να θέσουν τέρμα στην αβεβαιότητα και την αταξία που επικρατούσαν στην χώρα (το πραξικόπημα καταδικάζουν πολλές χώρες). Ο Λευκός Οίκος σε ανακοίνωση του αναφέρει ότι: «Επιθυμεί την αποκατάσταση πολιτικής διακυβέρνησης, συμβατή με τις δημοκρατικές αρχές και το Σύνταγμα». Ο πρώην Γενικός Γραμματέας του ΝΑΤΟ Χ. Σολάνα δηλώνει ότι: «Όταν μαθαίνεις για στρατιωτικό πραξικόπημα και ξέρεις ότι η χώρα έχει πυρηνικά, θα πρέπει να ανησυχείς».  Η πρώην πρωθυπουργός Μπεναζίρ Μπούτο δηλώνει ότι: «Η 12η Οκτωβρίου δεν θα μείνει γνωστή ως η μέρα που ¨πέθανε η δημοκρατία¨,  αλλά ως  η ημέρα που η δημοκρατία αρχίζει να ¨ξαναγεννιέται¨».
ΠΕΜΠΤΗ 14 ΟΚΤΩΒΡΙΟΥ  1999Ο Υπ. Άμυνας Α. Τσοχατζόπουλος έχει στο Τελ Αβίβ συνάντηση με τον Ισραηλινό πρωθυπουργό και Υπουργό  Άμυνας  Ε. Μπάρακ. Οι δύο άνδρες υπογράφουν νέα συμφωνία  στρατιωτικής συνεργασίας Ελλάδος- Ισραήλ.  Σε  δηλώσεις  που  κάνει  ο  Έλληνας  υπουργός αναφέρει και τα εξής: «Αποφασίσαμε να ανανεώσουμε τη συμφωνία και να τη διευρύνουμε με όλα εκείνα τα στοιχεία που συγκεκριμένα πλέον επιβάλλουν οι ανάγκες  ενδυνάμωσης της αμυντικής μας συνεργασίας»(η προηγούμενη συνεργασία είχε υπογραφεί το 1994). Έντονή είναι η αντιπαράθεση μεταξύ κυβέρνησης και αντιπολίτευσης, εντός και εκτός βουλής, για το θέμα του «Ολυμπιακού Βιντεολόττο» (τα έσοδα θα διατεθούν για την οργάνωση των Ολυμπιακών Αγώνων του 2004). Η κυβέρνηση υποστηρίζει ότι: «Το ¨Βιντεολόττο¨ είναι δέσμευση προς την ΔΟΕ από το φάκελο διεκδίκησης των Ολυμπιακών Αγώνων. Η ΝΔ ζητά τη ματαίωση του ¨Βιντεολόττο¨. Ο Στ. Μάνος ισχυρίζεται ότι ο διαγωνισμός για το ¨Βιντεολόττο¨ είναι  διάτρητος).Ο εκπρόσωπος Τύπου της ΝΔ Α. Σπηλιωτόπουλος, με αφορμή το θέμα του «Ολυμπιακού Βιντεολόττο» δηλώνει ότι: «Οι κυβερνήσεις  του ΠΑΣΟΚ ευθύνονται για τη διαφθορά που μαστίζει σήμερα το δημόσιο βίο της χώρας και είναι αυτές που εισήγαγαν και θεσμοθέτησαν διαδικασίες αδιαφάνειας». Συνεχίζοντας  λέει  ότι: «Η ΝΔ θα αγωνιστεί κατά τρόπον ανένδοτο κατά της διαφθοράς, έχει την πολιτική βούληση και έχει επεξεργαστεί τους κατάλληλους μηχανισμούς για να παρέμβει άμεσα και αποτελεσματικά».Ο επίτιμος πρόεδρος της ΝΔ Κ. Μητσοτάκης, μιλώντας στη βουλή και αναφερόμενος στο «Ολυμπιακό Βιντεολόττο», λέει: «Τι θέλει η κυβέρνηση να κάνει; Τόσο πολύ υποδουλωμένη είναι στα διαπλεκόμενα, ώστε θέλει καλά και σώνει να φτιάξει αυτό το λαχείο, το οποίο δεν είναι ολυμπιακό λαχείο, αλλά  αποτελεί  ολυμπιακή ντροπή. Η Ελλάς σήμερα είναι η Ελλάς των διαπλεκομένων».
ΠΕΜΠΤΗ 14 ΟΚΤΩΒΡΙΟΥ  1999Η Ιεραρχία της Εκκλησίας της Ελλάδος εκλέγει ως μητροπολίτη Θεσσαλιώτιδος και Φαναριοφερσάλων τον Θεόκλητο Κουμαριανό(46 ετών).Πτώση κατά 3,88% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 5.916,68 μονάδες.ΠΕΜΠΤΗ  14 ΟΚΤΩΒΡΙΟΥ 1999 διεθνήΣτο Πακιστάν οι πραξικοπηματίες κλείνουν το κτήριο της βουλής και δηλώνουν ότι δεν προτίθενται να επιβάλλουν στρατιωτικό νόμο. ο Αμερικανός πρόεδρος Μπ. Κλίντον, «Χαρακτηρίζει τα γεγονότα στο Πακιστάν ως συμφορά για  την πακιστανική δημοκρατία».
ΠΑΡΑΣΚΕΥΗ  15 ΟΚΤΩΒΡΙΟΥ 1999   Ο γραμματέας της Κ.Ε. του ΠΑΣΟΚ Κ. Σκανδαλίδης σε δηλώσεις που κάνει στην Καρδίτσα αναφέρει και τα εξής: «Εμείς θέλουμε εκλογές στο τέλος της τετραετίας, θέλουμε εκλογές μετά την οριστική ένταξη στην ΟΝΕ. Πρέπει η χώρα από το Μάρτιο ως  τον Ιούνιο, που θα υπάρξει η τελική κρίση, να είναι ήσυχη και με πολιτική σταθερότητα διότι θα μετριέται κάθε στιγμή η οικονομία μας. Και ασφαλώς, ολοκληρώνοντας το έργο μας θα ζητήσουμε την ψήφο του λαού. Αν η αντιπολίτευση έχει πάρει απόφαση, γιατί από ότι καταλαβαίνω μάλλον μετέωρα βήματα κάνει μέχρι τώρα, αν έχει πάρει την οριστική απόφαση να οδηγήσει τη χώρα σε εκλογές το Μάρτιο, ας αναλάβει το τίμημα και το κόστος αυτών των εκλογών. Σε αυτή την περίπτωση, και στις 26 Μαρτίου το ΠΑΣΟΚ θα κερδίσει τις εκλογές».Ο πρόεδρος της ΝΔ Κ. Καραμανλής έχει  συνάντηση  με  τον  πρόεδρο  της  βουλής  Απ. Κακλαμάνη. Σε δηλώσεις που κάνει ο Κ. Καραμανλής, μετά το τέλος της συνάντησης, λέει: «Επισκέφθηκα τον πρόεδρο της βουλής για να τον ενημερώσω για το μέγα σκάνδαλο της υπόθεσης των ¨κουλοχέρηδων¨. Το θεώρησα υποχρέωσή μου να τον ενημερώσω και λόγω της θεσμικής μου ιδιότητος και διότι έχει πολλές φορές αντιταχθεί στα φαινόμενα αδιαφάνειας. Θέλω για μια ακόμη φορά να πω ότι αυτή η υπόθεση είναι ντροπή και αίσχος. Να γεμίσει δηλαδή η Ελλάδα, κάθε γειτονιά και κάθε χωριό με ¨κουλοχέρηδες¨ και μάλιστα με μια διάτρητη σύμβαση. Και θέλω ακόμα να πω ότι παράταση σιωπής της κυβέρνησης σε αυτό το θέμα ισοδυναμεί με ενοχή, εάν δεν το πάρουν πίσω, τότε θα έχει αποδειχθεί ότι είναι κυβέρνηση του τζόγου. Και θέλω να πω προς όλους τους Έλληνες και τις Ελληνίδες ότι εμείς αυτό δεν θα το αφήσουμε να περάσει»(ο λόγος για το «Ολυμπιακό Βιντεολόττο»).Πτώση κατά 2,17% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 5.788,49 μονάδες.
ΠΑΡΑΣΚΕΥΗ  15 ΟΚΤΩΒΡΙΟΥ  1999 ΔιεθνήΤο Νόμπελ Ειρήνης απονέμεται στο μη Κυβερνητική Οργάνωση «Γιατροί χωρίς Σύνορα». Ο αξιωματούχος των «Γιατρών  χωρίς  σύνορα» Φιλίπ Μπιμπερσόν, δηλώνει: «Λιγότερη τιμή και περισσότερο βάρος ευθύνης είναι το Νόμπελ Ειρήνης».Πραγματοποιείται στο Τάμπελε της Φιλανδίας έκτακτη σύνοδος των ηγετών των χωρών-μελών της Ε.Ε. Συζητούνται θέματα που αφορούν  τη  λαθρομετανάστευση και θέματα που αφορούν την παροχή ασύλου. Οι Ευρωπαίοι ηγέτες αποφάσισαν επίσης την σύνταξη μιας  Χάρτας με τα θεμελιώδη Δικαιώματα του Ευρωπαίου Πολίτη (οι σύνεδροι  κατά τη διάρκεια του δείπνου που παρατίθεται συζητούν και  το θέμα της «ενταξιμότητας»  της Τουρκίας στην Ε.Ε.).Στο Πακιστάν ο πραξικοπηματία Μουσάραφ αναστέλλει την ισχύς του Συντάγματος, διαλύει το κοινοβούλιο και κηρύσσει τη χώρα σε κατάσταση εκτάκτου ανάγκης. Ο ίδιος αυτοδιορίζεται ανώτατος ηγέτης της χώρας.Ο εκπρόσωπος του Λευκού Οίκου Μ. Χάμερ, με αφορμή τις εξελίξεις στο Πακιστάν δηλώνει: «Ζητούμε την άμεση αποκατάσταση της πολιτικής εξουσίας και θα ζητήσουμε διευκρινήσεις για τις επιπτώσεις της σημερινής ανακοίνωσης». Με αφορμή τις ίδιες εξελίξεις ο εκπρόσωπος του Ινδικού Υπ. Εξωτερικών δηλώνει: «Ανησυχούμε  για  την  κατεύθυνση  προς  την οποία κινείται η κατάσταση. Συνεχίζουμε να παρακολουθούμε στενά στις εξελίξεις».Συνεχίζονται οι ρωσικές επιχειρήσεις στη Τσετσενία. Σε δηλώσεις που κάνει ο επικεφαλής των ρωσικών δυνάμεων στρατηγός Β. Καζάντεφ, λέει ότι: «Ολοκληρώθηκε η πρώτη φάση των επιχειρήσεων στην Τσετσενία.
ΣΑΒΒΑΤΟ  16 ΟΚΤΩΒΡΙΟΥ  1999Σε δηλώσεις που κάνει (Τάμπελε-Φιλανδία) ο πρωθυπουργός Κ. Σημίτης, αναφερόμενος στα πεπραγμένα της έκτακτης συνόδου των ηγετών των χωρών-μελών της Ε.Ε. λέει: «Θεωρούμε ότι η ευρωπαϊκή προοπτική της Τουρκίας ωφελεί την Τουρκία, την Ένωση και συμβάλει στην ειρήνη και στη συνεργασία στην περιοχή, αλλά θα πρέπει να είμαστε ξεκάθαροι ότι η υποψηφιότητα της Τουρκίας είναι μια υποψηφιότητα που έχει συγκεκριμένο περιεχόμενο, είναι γνήσια, συνεπάγεται ευθύνες, συνεπάγεται υποχρεώσεις και όχι μόνο δικαιώματα. Ότι δικαιώματα, ευθύνες, υποχρεώσεις προκύπτουν από τις συνθήκες του Άμστερνταμ και τις αποφάσεις οι οποίες  πάρθηκαν από τα Ευρωπαϊκά Συμβούλια σε συνέχεια της συνθήκης του Άμστερνταμ, αλλά και σχετίζονται γενικά με τα θέματα της  διεύρυνσης  και  από  τις  αποφάσεις  αυτές  και τις συνθήκες αυτές προκύπτουν ορισμένες αρχές  που θα  πρέπει να τηρηθούν. Ο σεβασμός του Διεθνούς Δικαίου και των Διεθνών Συνθηκών, η ειρηνική διευθέτηση των διαφορών, ο σεβασμός της εδαφικής ακεραιότητας των γειτονικών χωρών, το δικαίωμα κάθε άλλης  ευρωπαϊκής  χώρας  να αποτελεί και αυτή μέλος της Ε.Ε.» . Σε άλλο σημείο των δηλώσεών του ο πρωθυπουργός, αναφερόμενος στο θέμα της ένταξης της Κύπρου στην Ε.Ε., λέει: «Ετόνισα ότι είναι ανάγκη να συνεχισθούν , χωρίς δυσκολίες, απρόσκοπτα οι διαπραγματεύσεις που έχουν ξεκινήσει και να πραγματοποιηθεί η είσοδος, ένταξη της Κύπρου στην Ε.Ε. όταν ολοκληρωθούν οι σχετικές διαδικασίες, άσχετα από τα αν έχει λυθεί το πολιτικό πρόβλημα ή όχι».Υπό την προεδρία του προέδρου του Συνασπισμού Ν. Κωνσταντόπουλου συνέρχεται η Κεντρική Πολιτική Επιτροπή του κόμματος προκειμένου να οριστικοποιήσει το περιεχόμενο(θέσεις του κόμματος) της εισήγησης της Κ.Π.Ε.  που θα παρουσιασθεί στο συνέδριο του Συνασπισμού(έχουν υποβληθεί τρία σχέδια).Σε δηλώσεις που κάνει  στη Χαλκιδική ο πρόεδρος του ΔΗΚΚΙ Δ. Τσοβόλας, αναφερόμενος στην κυβέρνηση του ¨Νέου ΠΑΣΟΚ¨ την αποκαλεί: «Κυβέρνηση τρομαγμένων λογιστών που τα δίνουν όλα στις ΗΠΑ και την ευρωπαϊκή τρόικα». Σε δηλώσεις από τη Λάρισα ο γραμματέας της Κ.Ε. του ΠΑΣΟΚ Κ. Σκανδαλίδης  λέει:  «Δεν υπάρχει καμία απολύτως εκχώρηση κυριαρχικών δικαιωμάτων εκ μέρους της Ελλάδος»(απαντά  σε  ερώτηση σχετική με τη δήλωση που φέρεται να έκανε στις  15/10 ο ΥΠ. Εξωτερικών Γ. Παπανδρέου).Σε δηλώσεις που κάνει στο Ηράκλειο το ηγετικό στέλεχος του ΠΑΣΟΚ Θ. Πάγκαλος αναφερόμενος στα ελληνοτουρκικά, λέει:  «Ο Ετσεβίτ είναι εθνικοσοσιαλιστής, ο συνεταίρος  του είναι  οι  «Γκρίζοι  Λύκοι» και για να υπάρξουν αποτελέσματα θα πρέπει να υπάρξει δημοκρατία, που δυστυχώς δεν υπάρχει. Συμφωνώ ότι ο απλός Τούρκος είναι αδελφός  μας, όμως δεν μπορώ να πω το ίδιο και για τους στρατηγούς».
ΣΑΒΒΑΤΟ  16 ΟΚΤΩΒΡΙΟΥ  1999 ΔΙΕΘΝΗΣε δηλώσεις  που κάνει ο  Φιλανδός  πρωθυπουργός  Π. Λιπόνεν,  μετά το τέλος της συνόδου των ηγετών των χωρών-μελών της Ε.Ε. στο Τάμπελε της  Φιλανδίας, αναφερόμενος στο θέμα του χαρακτηρισμού της Τουρκία ως υποψήφια για  ένταξη  στην Ε.Ε. χώρας. Λέει ότι: «Θα θέλαμε να πάρουμε στην Σύνοδο Κορυφής του Ελσίνκι μια θετική απόφαση για την υποψηφιότητα της Τουρκίας.  Όμως  για να συμβεί αυτό θα πρέπει η Τουρκία να προχωρήσει σε συγκεκριμένα βήματα και πράξεις»(με την άποψη αυτή συντάσσονται οι περισσότεροι από τους ηγέτες των χωρών-μελών της Ε.Ε. – η Φιλανδία αυτή την περίοδο ασκεί  την προεδρία της Ε.Ε.).
ΚΥΡΙΑΚΗ  17 ΟΚΤΩΒΡΙΟΥ  1999 Με αφορμή την αξίωση της ΝΔ για παραίτηση του Υπ. Εξωτερικών Γ. Παπανδρέου (εξαιτίας των όσων φέρεται να δήλωσε σχετικά με την «εκχώρηση κυριαρχικών δικαιωμάτων» -μεταφορά αρμοδιοτήτων στην Ε.Ε.) ο Υπ. Άμυνας Α. Τσοχατζόπουλος δηλώνει: «Η κυβέρνηση έχει  δείξει το αδιαπραγμάτευτο των δικαιωμάτων της Ελλάδας αποτελεί σταθερή πολιτική εδώ και χρόνια και για κανέναν δεν μπορεί να δημιουργείται  η εντύπωση ότι υπάρχει θέμα πάνω σε αυτήν την αρχή».Σε δηλώσεις που κάνει στη Θεσσαλονίκη το ηγετικό στέλεχος της ΝΔ Μ. Λιάπης(είναι υπεύθυνος πολιτικού σχεδιασμού της ΝΔ) λέει μεταξύ άλλων: «Η ΝΔ δεν θα αφήσει την Ελλάδα και την κοινωνία να σαπίζουν, όπως κάνει σήμερα η κυβέρνηση Σημίτη». Ο Κ. Καραμανλής είναι άξιος ηγέτης και η ηγεσία της παράταξής είναι ομονοούσα, χωρίς να υπάρχουν στην Κοινοβουλευτική Ομάδα οι έριδες και οι φιλονικίες του παρελθόντος».Ο Υπ. Ανάπτυξης Ε. Βενιζέλος, μιλώντας στη Θεσσαλονίκη και αναφερόμενος στον πρόεδρο της ΝΔ Κ. Καραμανλή, λέει: «Αν θέλει ο Κ. Καραμανλής να έχει συμβολή στην κοινωνική πρόοδο, θα πρέπει να απογαλακτιστεί από την πολιτική των προκατόχων του, η οποία οδήγησε τη ΝΔ στην ήττα των προηγούμενων  εκλογών».Η Πολιτική Γραμματεία και η Κοινοβουλευτική Ομάδα του Συνασπισμού σε έκτακτη κοινή συνεδρίαση αποφασίζουν να προτείνουν στην Κεντρική Πολιτική Επιτροπή του κόμματος την αναβολή του Συνεδρίου του Συνασπισμού. Η Κ.Π.Ε. αποφασίζει την αναβολή του Συνεδρίου(θα συγκληθεί διαρκές συνέδριο προκειμένου να εγκρίνει  την  εκλογική  διακήρυξη του Συνασπισμού).Η εφημερίδα «Ελευθεροτυπία» δημοσιεύει την επιστολή που έστειλε ο  αρχιεπίσκοπος  Αθηνών  Χριστόδουλος στον  Οικουμενικό  Πατριάρχη Βαρθολομαίο (αναφέρεται στο θέμα των μητροπόλεων των λεγόμενων ¨Νέων Χωρών¨).
ΚΥΡΙΑΚΗ  17 ΟΚΤΩΒΡΙΟΥ  1999 ΔιεθνήΟ νέος ηγέτης του Πακιστάν Π. Μουσάραφ ε διάγγελμα του αναφέρει ότι η  πακιστανικές στρατιωτικές δυνάμεις θα αποσυρθούν από τα σύνορα με την Ινδία. Λέει ακόμα: «Ο στρατός δεν θα παραμείνει στην εξουσία περισσότερο από όσο χρειάζεται. Δεν θα επιτρέψω στο λαό να γυρίσει πίσω σε μια εποχή ανεπαρκούς δημοκρατίας, αλλά θα τον οδηγήσω σε μια γνήσια δημοκρατία. Υπόσχομαι ότι θα το κάνω με τη βοήθεια του Θεού. Δεν πρόκειται για δικτατορία, αυτό  που  έγινε είναι  ένας  άλλος  δρόμος  για  τη δημοκρατία».{Γράφεται ότι ο Αμερικανός πρόεδρος Μπ. Κλίντον και ο Νορβηγός πρωθυπουργός Κ.Μ. Μπόντέβικ κατά τη διάρκεια της συνάντησης  που είχαν στο Λευκό Οίκο αποφάσισαν νε συνεργαστούν με στόχο την ενίσχυση της ΕΥΡΩΠΑΪΚΗΣ ΑΣΦΑΛΕΙΑΣ . Εξέφρασε επίσης την επιθυμία τους για τροποποίηση της συνθήκης για τα συμβατικά όπλα (προκειμένου να περιορισθεί η διάδοση ελαφρών όπλων σε περιοχές συγκρούσεων)}.Συνέρχεται στο Παρίσι το προεδρείο της «Σοσιαλιστική Διεθνούς» (κύριος σκοπός της συνόδου είναι η προετοιμασία του 21ου συνεδρίου της  Σοσιαλιστικής Διεθνούς που θα πραγματοποιηθεί στο Παρίσι από τις 8-10 Νοεμβρίου). Κατά την  διάρκεια της  συνεδρίασης εκλέγεται  ο  Πορτογάλος  Α.  Γκουτιέρες  ως  πρόεδρος  της  «Σοσιαλιστικής Διεθνούς».
ΔΕΥΤΕΡΑ  18 ΟΚΤΩΒΡΙΟΥ  1999Ο Τούρκος μεγαλοεπιχειρηματίας  Ρ. Κοτς, σε δηλώσεις του στην εφημερίδα «Μιλιέτ»,  αναφερόμενος στον Έλληνα Υπ. Εξωτερικών  Γ. Παπανδρέου: «Εμπιστεύομαι τον  κ. Γ. Παπανδρέου.  Συνεχίζοντας λέει ότι «Ο  Έλληνας  Υπουργός  πιστεύει  στη  βελτίωση  των σχέσεων μεταξύ των  δύο  χωρών».Ο πρωθυπουργός Κ. Σημίτης επισκέπτεται τον Πρόεδρο της Δημοκρατίας Κ. Στεφανόπουλο και τον ενημερώνει για τα εσωτερικά και διεθνή θέματα της χώρας. Σε δηλώσεις που κάνει ο  Κ. Σημίτη αναφέρει και τα εξής: «Οι σχέσεις μας με τις υπόλοιπες χώρες της Ε.Ε. πορεύονται πολύ καλά και  πιστεύω  ότι θα  πρέπει να προετοιμάσουμε καλά το Τακτικό Ευρωπαϊκό Συμβούλιο του Ελσίνκι, την επόμενη Σύνοδο Κορυφής, για να μπορέσουμε να βρούμε μια ικανοποιητική λύση σε όλα τα θέματα που θέτει η διεύρυνση της Ε.Ε.(περιλαμβάνεται  και  το  θέμα της «ενταξιμότητας» της  Τουρκίας.Σε συνέντευξη  που δίνει στον  τηλεοπτικό σταθμό   «Κρήτη TV»  ο πρώην Υπ. Εξ  Θ. Πάγκαλος, αναφερόμενος στο κλίμα που δημιουργήθηκε μεταξύ της Ελλάδος και της Τουρκίας εξαιτίας των σεισμών, λέει ότι: «Δεν έχει καμία σχέση τι φρονεί ο  τούρκικος  λαός δεν  υπάρχει  λαός  στην  Τουρκία  και  όποιος  το  νομίζει  είναι  αφελέστατος. Την εξωτερική πολιτική την  ασκεί  μια ομάδα 100 στρατηγών και  ναυάρχων». Σε άλλο σημείο χαρακτηρίζει τον Κωνσταντίνο Μητσοτάκη ¨μεγάλο πολιτικό¨, διέπραξε δύο λάθη: Την αποστασία του 1965, μεταπήδησε από το χώρο του Κέντρου στη Δεξιά).Ο Κυβερνητικός εκπρόσωπος Δ. Ρέππας σε δηλώσεις του, αναφερόμενος στην επίθεση που εξαπέλυσε η ΝΔ εναντίον  της κυβέρνησης για το θέμα του «Ολυμπιακού Βιντεολόττο», λέει ότι: «Η ΝΔ ανευθυνολογεί και σκανδαλολογεί. Λέει ακόμη ότι: «Η ΝΔ διέπραξε ¨γκάφα ολκής¨ και την κάλεσε να καταφύγει στη δικαιοσύνη αν διαθέτει στοιχεία για παρανομίες».Ο Υπ. Εξωτερικών Γ. Παπανδρέου έχει στο Λονδίνο συνάντηση-συνομιλία με τον Βρετανό ομόλογο του Ρ. Κουκ (στόχος του ΓΑΠ είναι να τονίσει στους εταίρους μας στην Ε.Ε. ότι η τυχόν συναίνεση της Ελλάδος στην αναγνώριση της Τουρκίας ως υποψήφιας  θα συνοδεύεται από δεσμεύσεις για την ενταξιακή πορεία της Κύπρου. Ο Βρετανός Υπουργός τάσσεται με την άποψη ότι η λύση του πολιτικού προβλήματος της Κύπρου δεν αποτελεί προϋπόθεση για την ένταξη της στην Ε.Ε).   Πτώση κατά 6,21% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 5.429,25 μονάδες.
ΔΕΥΤΕΡΑ  18 ΟΚΤΩΒΡΙΟΥ  1999 ΔιεθνήΑρχίζει η μονομερή αποχώρησης πακιστανικών δυνάμεων από την περιοχή των συνόρων με την Ινδία. Ο αρχηγός του Ινδικού στρατού Β. Πρ. Μαλίκ αναφερόμενος στο γεγονός δηλώνει ότι: «Η μονομερής στρατιωτική αποκλιμάκωση δεν σημαίνει τίποτα το ιδιαίτερο».ο Αμερικανός πρέσβης στο Πακιστάν Γ. Μίλαμ δηλώνει: «Είμαι πεπεισμένος ότι ο στρατηγός Μουσάραφ είναι μετριοπαθής άνδρας  που ενεργεί με βάση πατριωτικά κίνητρα και προκλήθηκε να κάνει αυτό που κάνει». Σε δηλώσεις που κάνει ο εκπρόσωπος του αμερικανικού Υπ. Εξ Τζ. Ρούμπιν, αναφερόμενος στον Π. Μουσάραφ λέει: «Είμαστε απογοητευμένοι γιατί δεν έδωσε ένα χρονοδιάγραμμα για μια ταχεία αποκατάσταση μιας συνταγματικής, πολιτικής και  δημοκρατικής  κυβέρνησης,  τον  καλούμε  να το  κάνει  τώρα».Η ρωσική αεροπορία και το ρωσικό πυροβολικό συνεχίζουν να βομβαρδίζουν στόχους στα περίχωρα του Γκρόζνι(πρωτεύουσα της Τσετσενίας).Ο Χ. Σολάνα (πρώην  γ.γ. του ΝΑΤΟ)αναλαμβάνει τα καθήκοντα του επικεφαλής της Κοινής Εξωτερικής Πολιτικής και Πολιτικής Άμυνας  της Ε.Ε.
ΤΡΙΤΗ  19 ΟΚΤΩΒΡΙΟΥ  1999                                   Με αφορμή τις έντονες επικρίσεις που διατυπώνει κατά καιρούς ο πρώην υπουργός Εξωτερικών Θ. Πάγκαλος(ΠΑΣΟΚ)  εναντίον του διαδόχου του Υπ. Εξωτερικών Γιώργου Παπανδρέου, ο Κυβερνητικός Εκπρόσωπος τύπου Δ. Ρέππας δηλώνει, μεταξύ άλλων:  «Ο Γιώργος Παπανδρέου  ασκεί πολιτική με βάσει τις αποφάσεις των κυβερνητικών οργάνων και την ασκεί με ιδιαίτερη επιτυχία». Συνεχίζοντας λέει ότι:  «Οι αιτιάσεις του Θ. Πάγκαλου δεν  είναι  δικαιολογημένες» («ασφαλώς  δεν  βοηθούν  την  κυβέρνηση τέτοιες  θέσεις»).Ο πρόεδρος του ΔΗΚΚΙ Δ. Τσοβόλας, αναφερόμενος στις επικρίσεις που διατύπωσε εναντίον του το ηγετικό στέλεχος του ΠΑΣΟΚ Θ. Πάγκαλος δηλώνει: «Δεν θα κατεβάσω την ποιότητα της συζήτησης σε παγκαλικό επίπεδο. Τον παραδίδω στη χλεύη αλλά και στην περιφρόνηση του λαού και περισσότερο των ΠΑΣΟΚτζήδων που έχουν μνήμη και κρίση»(ο Θ. Πάγκαλος δήλωσε ότι ο Δ. Τσοβόλας είναι ανίκανος ως πρόεδρος κόμματος και ήταν ανίκανός ως υπουργός κυβερνήσεων του ΠΑΣΟΚ).Ο Υπ. Δικαιοσύνης Ευάγγελος Γιαννόπουλος, αναφερόμενος στο θέμα του «Ολυμπιακού Βιντεολόττο», δηλώνει: «Το ¨Ολυμπιακό Βιντεολόττο λειτουργεί σε 72 χώρες στον κόσμο και έχει θεσπιστεί για τους Ολυμπιακούς Αγώνες. Όσοι μιλούν για κουλοχέρηδες είναι μασκαράδες». Λέει ακόμη: «όποιος είναι άντρας να μου κάνει μια αναφορά με συγκεκριμένα στοιχεία και  εγώ  ως  Υπουργός  Δικαιοδύνης  θα  ασκήσω ποινική  δίωξη αμέσως».Ο Κυβερνητικός  Εκπρόσωπος  Δ. Ρέππα, με αφορμή την επίθεση που εξαπέλυσε η ΝΔ εναντίον της κυβέρνησης για το θέμα του «Ολυμπιακού Βιντεολόττο», λέει ότι: «Ο ανένδοτός που κήρυξε από το γραφείο του ο κ. Καραμανλής είναι ανέκδοτος πλέον». Συνεχίζοντας λέει ότι: «Η σκανδαλολογία και η ακραία πόλωση, την οποία προωθούν, υπονομεύουν την πορεία της χώρας. Η ΝΔ είναι ένα τμήμα μια εποχής που έχει φύγει. Η ηγεσία της την έχει μετατρέψει σε ένα κόμμα φθαρμένο και προς απόσυρση από την πολιτική ζωή της χώρας». Ο εκπρόσωπος Τύπου της ΝΔ Α. Σπηλιωτόπουλος απαντώντας στις αιτιάσεις του Κυβερνητικού Εκπροσώπου δηλώνει ότι: «Θα επιβιώσουν πολιτικά οι αρχές και οι αξίες που εκφράζει η ΝΔ και όχι το φθαρμένο καθεστώς της κυβέρνησης του τζόγου».Υπό την προεδρία του Κ. Καραμανλή συνέρχεται η Κοινοβουλευτική Ομάδα της ΝΔ. Ο Κ. Καραμανλής μιλώντας στους συνέδρους επικρίνει έντονα την κυβέρνηση για το θέμα του «Ολυμπιακού Βιντεολόττο».  Λέει ότι: «51 χιλιάδες κουλοχέρηδες θα διασπαρθούν σε όλη την επικράτεια». Συνεχίζοντας λέει: «Μιλάμε για 3,5 τρισεκατομμύρια δραχμές καθαρό κέρδος στα επόμενα 14 χρόνια. Για 3,5 τρις., κυρίες και κύριοι συνάδελφοι, και λέω το νούμερο αυτό γιατί είναι βέβαιο ότι καμία και κανένας από όλους μας δεν μπορεί εύκολα να συλλάβει το μέγεθος».Ο Υφυπουργός παρά τω πρωθυπουργό Γ. Πασχαλίδης ανακοινώνει ότι αποφασίστηκε η χορήγηση και στους κληρικούς  του  πριμ  παραγωγικότητας.
ΤΡΙΤΗ  19 ΟΚΤΩΒΡΙΟΥ  1999 διεθνή Θόρυβο προκαλεί στην Τουρκία η νυχτερινή επίσκεψη (18/10) αστυνομικών αλλά και του ιδίου του εισαγγελέα του Δικαστηρίου Κρατικής Ασφάλειας Ν. Μ. Γιουσκέλ στο σπίτι  της βουλευτού του ισλαμικού ¨Κόμματος της Αρετής¨ Μέρβε Καβακσί προκειμένου να της πάρουν κατάθεση (η Καβακσί είχε εμφανισθεί στη βουλή με μαντίλα στο κεφάλι παρά την απαγόρευση – η τουρκική εθνοσυνέλευση της αφαίρεσε τη βουλευτική ιδιότητα – Η Καβακσί προσέφυγε στα δικαστήρια – το θέμα της εκκρεμεί). Με αφορμή το ανωτέρω γεγονός ο Τούρκος πρωθυπουργός Μπ. Ετσεβίτ δηλώνει: «Είναι απαράδεκτο να γίνεται προσπάθεια σύλληψης μιας κυρίας αργά το βράδυ και να πρωτοστατεί στην προσπάθεια αυτή ο εισαγγελέας». Σε δηλώσεις που κάνει για το ίδιο θέμα ο πρόεδρος της Τουρκίας Σ. Ντεμιρέλ  λέει: «η Τουρκία είναι κράτος δικαίου» και οι δικαστές πρέπει να είναι  πιο προσεκτικοί.
ΤΕΤΑΡΤΗ  20 ΟΚΤΩΒΡΙΟΥ 1999Ο πρωθυπουργός Κ. Σημίτης αποφασίζει να μην προχωρήσει η εφαρμογή του «Ολυμπιακού Βιντεολόττο». Σε δήλωσή του αναφέρει και τα εξής: «Δεν πρόκειται να αφήσουμε τη Νέα Δημοκρατία να δηλητηριάζει τη δημόσια ζωή, να συσκοτίζει τα πραγματικά προβλήματα και να υποβαθμίζει τα επιτεύγματα του τόπου εμφανίζοντας την Ελλάδα ως χώρα του τζόγου και των κουλοχέρηδων. Η χώρα δεν θα κινείται στο ρυθμό που θέλει η Νέα Δημοκρατία για τους δικούς της μικροκομματικούς λόγους, αλλά στο ρυθμό των εθνικών συμφερόντων στην πορεία προς τον 21ο αιώνα. Για το λόγο αυτό η κυβέρνηση αποφάσισε να στερήσει από τη Νέα Δημοκρατία κάθε πρόσχημα για την παραπλάνηση του ελληνικού λαού. Το ¨Ολυμπιακό Βιντεολόττο¨ δεν θα προχωρήσει. Άλλωστε ως τμήμα της Ολυμπιακής προετοιμασίας έχει νόημα μόνο όταν υπάρχει κλίμα σοβαρότητας, υπευθυνότητας και συναίνεσης. Και όχι κλίμα μικροπολιτικής δημαγωγίας. Η κυβέρνηση θα διασφαλίσει όλους τους πόρους που είναι αναγκαίοι για την Ολυμπιακή προετοιμασία και τα έργα πολιτιστικής και αθλητικής υποδομής σύμφωνα με τις δεσμεύσεις που έχει αναλάβει η χώρα διεθνώς». Με αφορμή την ανωτέρω δήλωση του πρωθυπουργού Κ. Σημίτη, ο πρόεδρος της ΝΔ Κ. Καραμανλής δηλώνει στη βουλή: «Σήμερα πετύχαμε μια μεγάλη νίκη. Είναι η πρώτη μεγάλη νίκη στον αγώνα κατά της αδιαφάνειας και της διαφθοράς». Λέει ακόμη: «Έπρεπε να βάλουμε εμείς τόσο πολύ τις φωνές για να  το πάρει  πίσω».  Ο εκπρόσωπος Τύπου της ΝΔ Α. Σπηλιωτόπουλος, με αφορμή την απόφαση του πρωθυπουργού να μην προχωρήσει η υπόθεση του «Ολυμπιακού Βιντεολόττο», δηλώνει μεταξύ άλλων ότι: «Όταν συγκρούονται οι δυνάμεις της διαφθοράς και οι δυνάμεις των ολίγων με τους πολίτες αυτής της χώρας, οι νικητές είναι οι πολίτες και κυρίως οι νέοι»(λέει ότι: «Αυτό ήταν μόνο η αρχή»).Ο Υπ. Εξωτερικών  Γ. Παπανδρέου  έχει στη Ρώμη συνάντηση-συνομιλία με τον Ιταλό ομόλογο  του Λ. Ντίνι.  Οι δύο υπουργοί συζητούν μεταξύ των άλλων και το θέμα της αναγνώρισης της Τουρκίας ως υποψήφιας για ένταξη στην Ε.Ε.  Σε ανακοίνωση του Ιταλικού υπουργείου Εξωτερικών αναφέρεται ότι η Ιταλική κυβέρνηση θεωρεί αναγκαία την κατάληξη σε μια φόρμουλα «που θα προσδέσει την Τουρκία με την Ε.Ε.». Στην ανακοίνωση αναφέρεται ότι η ιταλική κυβέρνηση θεωρεί αναγκαία και «την προσαρμογή και εναρμόνιση των κανόνων συμπεριφοράς της Τουρκίας με εκείνους της Ε.Ε.». Ο Υπ. Εξωτερικών  Γ. Παπανδρέου έχει στη Ρώμη συνάντηση με τον Ιταλό ομόλογό του Λ. Ντίνι. Οι δύο υπουργοί συζήτησαν μεταξύ άλλων και το θέμα της αναγνώρισης της Τουρκίας ως υποψήφιας για ένταξη στην Ε.Ε. Σε ανακοίνωση του ιταλικού Υπ. Εξωτερικών αναφέρει ότι η ιταλική κυβέρνηση «θεωρεί αναγκαία την κατάληξη σε μια φόρμουλα που θα προσδέσει την Τουρκία με την Ε.Ε.». Στην ίδια ανακοίνωση αναφέρει ότι η ιταλική κυβέρνηση θεωρεί αναγκαία και «την προσαρμογή και εναρμόνιση των κανόνων συμπεριφοράς της Τουρκίας με  εκείνους  της Ε.Ε.».Ο πρόεδρος  του Συνασπισμού Ν. Κωνσταντόπουλος αναφερόμενος στα ελληνοτουρκικά: «Χρέος του πολιτικού κόσμου και στις δύο χώρες είναι  να  εναρμονιστούν  οι κυβερνήσεις με τα αισθήματα των λαών τους και να εργαστούν με στόχο να καλυτερεύσει η κοινή πραγματικότητα  της γειτονίας, ώστε να ανοίξει ο δρόμος της συνεννόησης και της φιλίας, πάντα με τη ρήτρα της αμοιβαίας ασφάλειας και του αμοιβαίου σεβασμού των διεθνών κανόνων για την ειρηνική συνύπαρξη  των  λαών». Το Διεθνές Συμβούλιο των «Γιατρών Χωρίς Σύνορα» διαγράφει από τις τάξεις του το ελληνικό τμήμα Οργάνωσης «για τις θέσεις που πήρε κατά τη διάρκεια της σύγκρουσης στο Κοσσυφοπέδιο» (Οι  Έλληνες ήθελαν να βοηθήσουν και τους Σέρβους, ενώ το Κεντρικό Συμβούλιο ήθελε να βοηθηθούν αποκλειστικά οι Κοσοβάροι).Αύξηση κατά 5,78% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 5.7704,26 μονάδες.
ΤΕΤΑΡΤΗ  20 ΟΚΤΩΒΡΙΟΥ  1999 ΔιεθνήΗ εθνοσυνέλευση της Ινδονησία εκλέγει ως πρόεδρο της χώρας τον 59χρονο μουσουλμάνο και σχεδόν τυφλό Αμντουραχμάν Ουαχίντ(ο Ουαχίντ συγκεντρώνει 373 ψήφους, ενώ ο αντίπαλος της Μεγκαουάτι Σουκαρνοπούτρι συγκεντρώνει  313, μετά  την εκλογή οι οπαδοί της  Σουκαρνοπούτρι  προκαλούν  βίαια  επεισόδια).Γράφεται ότι ο Αμερικανός αξιωματούχος Α. Μόουζες,  παρά τις τρείς συναντήσεις-συνομιλίες που είχε στα κατεχόμενα κυπριακά εδάφη με τον Τουρκοκύπριο ηγέτη Ρ.  Ντενκτάς, δεν κατάφερε να πείσει το συνομιλητή του να  προσέλθει σε συνομιλίες (στόχος η επίλυση του Κυπριακού – ο Μόουζες είχε και δύο συναντήσεις με τον πρόεδρο της Κύπρου Γλ. Κληρίδη). Σε δήλωση που κάνει ο Ρ. Ντενκτάς αναφέρει: «για να υπάρξει λύση στο Κυπριακό πρέπει οι Ελληνοκύπριοι να δουν τις  πραγματικότητες» (Οι Τουρκοκύπριοι δεν θα δεχθούν να κυβερνηθούν από τους Ελληνοκύπριους).
ΠΕΜΠΤΗ 21 ΟΚΤΩΒΡΙΟΥ  1999                         Αρχίζει στην Άγκυρα ο νέος γύρος (είναι ο 3ος) του ελληνοτουρκικού διαλόγου για θέματα «χαμηλής  πολιτικής» ( σε επίπεδο πρεσβευτών  και εκπροσώπων υπουργείων – οι συνομιλίες  θα συνεχιστούν και αύριο – συζητούνται θέματα που αφορούν την καταπολέμηση του οργανωμένου εγκλήματος, τη λαθρομετανάστευση, τα ναρκωτικά και θέματα που αφορούν την «τρομοκρατία» - Θα ακολουθήσουν και άλλες συνομιλίες στην Αθήνα στις 25-26 του τρέχοντος μηνός).Ο εκπρόσωπος  Τύπου της ΝΔ Α. Σπηλιωτόπουλος σε δηλώσεις του αναφερόμενος στο θέμα της «οπισθοχώρησης» που έκανε ο πρωθυπουργός Κ. Σημίτης στο «Ολυμπιακό Βιντεολόττο» λέει ότι: «Ο Κ. Σημίτης σε μια κρίσιμη αναμέτρηση έδωσε πρώτος το σύνθημα ¨ο σώζων εαυτόν σωθήτω¨»(η βουλευτής της ΝΔ Ντόρα Μπακογιάννη σε δηλώσεις της αναφέρει ότι, αν ήταν υπουργός και πάθαινε το «ρεζιλίκι» που έπαθαν χθες ορισμένοι, θα είχε την ευθιξία να παραιτηθεί). Το ηγετικό στέλεχος του ΠΑΣΟΚ Α. Πεπονής, αναφερόμενος στην απόφαση του πρωθυπουργού Κ. Σημίτη να μην ¨προχωρήσει¨ το «Ολυμπιακό Βιντεολόττο», δηλώνει: «Η απόφαση του πρωθυπουργού για απόσυρση ήταν σωστή και γενναία, η αιτιολόγησή της όμως, η εξήγηση που δόθηκε ήταν δειλή». Συνεχίζοντας λέει ότι: «Ο πρωθυπουργός θα έπρεπε  να αναγνωρίσει ότι τυχόν εφαρμογή του Βιντεολόττο θα επέτεινε τη νοσηρότητα στην κοινωνία. Αντί αυτού ο πρωθυπουργός αναζήτησε άλλη αιτιολογία που εντάσσεται στον κομματικό ανταγωνισμό».Η γ.γ. του ΚΚΕ Αλέκα Παπαρήγα χαρακτηρίζει: «¨θέατρο¨ τη διαμάχη ΝΔ-ΠΑΣΟΚ για το Βιντεολόττο». Για το ίδιο θέμα ο πρόεδρος του Συνασπισμού Ν. Κωνσταντόπουλος δηλώνει ότι: «Ο πρωθυπουργός στην υπόθεση του Βιντεολόττο έκανε άτακτη υποχώρηση».
ΠΕΜΠΤΗ 21 ΟΚΤΩΒΡΙΟΥ  1999 διεθνήΣε δηλώσεις που κάνει στα Τίρανα ο Ιταλός πρωθυπουργός Μ. Ντ’ Αλέμα λέει ότι: «Η Ιταλία θα υποστηρίξει την οικονομική  ανάπτυξη  της  Αλβανίας».Στην Ινδονησία η δημοφιλής ηγέτης της αντιπολίτευσης Μεγκαουάτι  Σουκαρνοπούτρι εκλέγεται αντιπρόεδρος της χώρας(υπερισχύει του μουσουλμάνου αντιπάλου της Χ. Χαζ με 396 έναντι 284 ψήφους. Η Σουκαρνοπούτρι είναι θυγατέρα του πρώτου προέδρου της Ινδονησίας Σουκάρνο.Στην Άγκυρα από έκρηξη βόμβας χάνει τη ζωή του ο γνωστός Τούρκος καθηγητής, δημοσιογράφος και πρώην Υπ Πολιτισμού Α. Κισλαλί – Ο Κισλαλί είχε αντιπαρατεθεί πολλές φορές με το χώρο του πολιτικού ισλάμ και με το χώρο του Εργατικού Κόμματος του Κουρδιστάν –ΡΚΚ). Με αφορμή τη δολοφονία του Α. Κισλαλί ο Τούρκος πρωθυπουργός Μπ. Ετσεβίτ δηλώνει: «Αυτοί που θέλουν να δημιουργήσουν χάος με επιθέσεις εναντίον σημαντικών διανοουμένων της χώρας, δεν θα καταφέρουν να πετύχουν ποτέ το στόχο τους».Η κατάσταση στην ρωσο-τσετσενική διένεξη είναι συγκεχυμένη. Το ρωσικό υπουργείο Άμυνας ισχυρίζεται ότι δεν έγινε βομβαρδισμός εναντίον του Γκρόζνι(πρωτεύουσα της Τσετσενίας). Οι Τσετσένοι ισχυρίζονται ότι είχαν νεκρούς από τον  βομβαρδισμό εναντίον  της πρωτεύουσας του Γκρόζνι.
ΠΑΡΑΣΚΕΥΗ  22 ΟΚΤΩΒΡΙΟΥ  1999Υπό την προεδρεία του πρωθυπουργού Κ. Σημίτη συνέρχεται η Κυβερνητική Επιτροπή (γράφεται ότι στη διάρκεια της συνεδρίασης καθορίστηκε  η  πορεία  που θα ακολουθήσει η  κυβέρνηση  στο θέμα του χαρακτηρισμού της Τουρκίας ως υποψήφια για ένταξη  στην Ε.Ε.) είναι όρος εκ των ων  ουκ  άνευ  για την διεύρυνση της Ε.Ε.». Σε άλλο σημείο της  δήλωσης αναφέρει ότι οι προϋπόθεση για την αναβάθμιση των ευρωτουρκικών σχέσεων  είναι η ύπαρξη συνθηκών ¨καλής γειτονίας¨». Ολοκληρώνεται στην Άγκυρα σε θετικό κλίμα, όπως αναγράφεται, οι ελληνοτουρκικές συνομιλίες που άρχισαν  χθες (α’ μέρος του τρίτου γύρου).Η βουλή με ψήφους 141 έναντι 93 απορρίπτει την πρόταση της αντιπολίτευσης για την σύσταση Εξεταστικής Επιτροπής με σκοπό την έρευνα της υπόθεσης της πτήσης ( προς Βουκουρέστι) του πρωθυπουργικού «Φάλκον» (είχε συνέπεια των θάνατο του αναπληρωτή υπουργού Εξωτερικών Γ. Κρανιδιώτη).Πτώση κατά 1,24% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί  στις  5.600,15 μονάδες. ΠΑΡΑΣΚΕΥΗ  22 ΟΚΤΩΒΡΙΟΥ  1999 διεθνήΣυλλαμβάνεται στο Γκστάαντ της Ελβετίας ο Μόρις Παπόν(89 ετών) που έχει καταδικασθεί από τα γαλλικά δικαστήρια σε κάθειρξη 10 ετών για «συνενοχή σε εγκλήματα κατά της ανθρωπότητας»(ήταν νομάρχης του Μπορντό στη διάρκεια της κατοχής – Β’ Παγκόσμιο Πόλεμο).Συνεχίζεται στην  Τουρκία  ο  θόρυβος  από τη δολοφονία  του  πρώην υπουργού και  διανοούμενου  Α. Κισλαλί.Γράφεται ότι δυνάμεις πιστές στον πρόεδρο της Συρίας Χ. Άσαντ, ύστερα από πολυήμερες αιματηρές συγκρούσεις, διέλυσαν τον ιδιωτικό στρατό που είχε δημιουργήσει ο αδελφός του προέδρου Χ. Άσαντ, Ρ. Άσαντ.Η κατάσταση στην ρωσο-τσετσενική διένεξη εξακολουθεί να είναι συγκεχυμένη. Οι Ρώσοι αξιωματούχοι ισχυρίζονται ότι δεν έγινε βομβαρδισμός του Γκρόζνι αλλά μια ειδική επιχείρηση των ρωσικών δυνάμεων. Οι Τσετσένοι ισχυρίζονται ότι το κέντρο του Γκρόζνι δέχθηκε επίθεση με πυραύλους, με αποτέλεσμα να χάσουν την Ζωή τους πάνω από  100 Τσετσένοι και να τραυματιστούν πολύ περισσότεροι.
ΣΑΒΒΑΤΟ  23 ΟΚΤΩΒΡΙΟΥ  1999    Ο Υπ. ΠΕΧΩΔΕ Κ. Λαλιώτης σε συνέντευξή του στην εφημερίδα «Επενδυτής», λέει μεταξύ άλλων ότι: «Η Νέα Δημοκρατία είχε ανέκαθεν αιμομικτικές σχέσεις με τα διαπλεκόμενα»(χαρακτηρίζει τον αρχηγό της ΝΔ Κ. Καραμανλή ως «αρχηγό με ημερομηνία λήξης».Σε δηλώσεις που κάνει στη Θεσσαλονίκη ο πρόεδρος του Συνασπισμού Ν. Κωνσταντόπουλος κατηγορεί την κυβέρνηση ότι ακολουθεί «συντηρητικές επιλογές που ανάγουν το ΠΑΣΟΚ σε νεοφιλελεύθερο κόμμα». Σε άλλο σημείο: «Ο Συνασπισμός είναι εναντία στην κομματική αυτοδυναμία, αλλά παράλληλα συντείνει και στην καθιέρωση ενός προοδευτικού πολιτικού σκηνικού». ΣΑΒΒΑΤΟ  23 ΟΚΤΩΒΡΙΟΥ  ΔιεθνήΤο κακουργιοδικείο του Παλέρμο αθωώνει, «ελλείψει επαρκών στοιχείων», τον επί επτά φορές πρωθυπουργό της Ιταλίας Τζ. Αντρεότι από την κατηγορία της συνεργασίας με τη σικελική μαφία. Μετά την ανακοίνωση της απόφασης ο Τζ. Αντρεότι δηλώνει: «Προσωπικά εγνώριζα ότι ήταν ανυπόστατες οι κατηγορίες, σήμερα η ατμόσφαιρα είναι καλύτερη παρά πριν ένα χρόνο»(το Σεπτέμβριο ο Αντρεότι είχε αθωωθεί από την κατηγορία της ηθικής αυτουργίας στη δολοφονία του δημοσιογράφου Μ. Πεκορέλι).Ο Υπ. Εξωτερικών  της Ινδίας Α. Πάνια απορρίπτοντας την πρόταση του Πακιστάν για διάλογο εφ’ όλης της ύλης με την Ινδία, σε συνέντευξη του που δημοσιεύεται στην εφημερίδα «Asia Age» δηλώνει: «Γιατί να συνομιλούμε; Πρέπει να δούμε με ποιον έχουμε να κάνουμε ως συνομιλητή, πως περιβλήθηκε εξουσίας. Δεν είναι πραξικόπημα κάποιου που έχει την εξουσία, την πολιτική ή την στρατιωτική. Είναι πραξικόπημα ενός αποτεθέντος. Που είναι ο νόμος;Οι ισχυρισμοί στρατιωτικών  αξιωματούχων των δυνάμεων της Τσετσενίας ότι κατέρριψαν δύο ρωσικά μαχητικά αεροπλάνα διαψεύδεται από αξιωματούχους της ρωσικής αεροπορίας.
ΚΥΡΙΑΚΗ  24 ΟΚΤΩΒΡΙΟΥ  1999Η βουλευτής του Συνασπισμού Μαρία Δαμανάκη σε δηλώσεις της στο ραδιοφωνικό σταθμό «Φλάς» λέει και τα εξής: «Ο συνασπισμός βρίσκεται σε προεκλογική  δυσκολία και είναι φυσικό να αναπτύσσονται και από τα μέλη του και από τους φίλους του αμυντικά αντανακλαστικά που λένε το εξής απλό με το οποίο εγώ συμφωνώ, ότι: Είστε λίγους μήνες πριν από τις εκλογές, επιτέλους είναι ανάγκη να εργαστείτε όλοι ώστε αυτό το κόμμα να επιβιώσει εκλογικά και να έχει ένα καλό εκλογικό αποτέλεσμα. Όταν σε   3-4 μήνες ενδεχομένως έχουμε εκλογές, πρέπει να σκεφτούμε σοβαρά αν θέλουμε ένα συνέδριο το οποίο σε όλα τα κόμματα δημιουργεί εσωστρέφεια και αντιπαράθεση». Ο πρόεδρος του Συνασπισμού Ν. Κωνσταντόπουλος επισκέπτεται το Οικουμενικό Πατριαρχείο Κωνσταντινουπόλεως. Επισκέπτεται  επίσης  σεισμοπαθείς  στη Γιαλόβα και  το Γκιολτζούκ.ΚΥΡΙΑΚΗ  24 ΟΚΤΩΒΡΙΟΥ  1999 ΔιεθνήΟ Τούρκος πρωθυπουργός Μ. Ετσεβίτ σε συνέντευξη του στο αμερικανικό περιοδικό «Νιουσγουικ», αναφερόμενος στα ελληνοτουρκικά  λέει: «Ο σεισμός στην Τουρκία είχε θετικές επιπτώσεις στο διάλογο που ήδη έχει αρχίσει μεταξύ των δύο υπουργών εξωτερικών. Δεν είναι ρεαλιστικό να περιμένει κανείς ότι θα αντιμετωπιστούν αμέσως τα βασικά θέματα – το Αιγαίο, η υφαλοκρηπίδα, τα χωρικά ύδατα. Ο διάλογος θα πρέπει να είναι σχετικός με οικονομικά και πολιτιστικά θέματα». Σε άλλο σημείο, αναφερόμενος στο Κυπριακό: «Δεν πιστεύουμε ότι υπάρχει σοβαρό πρόβλημα στην Κύπρο. Πριν από την τουρκική ενέργεια το 1974, υπήρχε συνεχής σύγκρουση στο νησί – η γενοκτονία κατά των Τούρκων, η εσωτερικές έριδες μεταξύ των Ελλήνων. Από τότε υπάρχει συνεχής ειρήνη». Σε άλλο σημείο: «Το γεγονός ότι στο νησί υπάρχουν δύο τελείως ανεξάρτητα κράτη πρέπει να αναγνωριστεί.  Μπορεί να μην υπάρξει διπλωματική αναγνώριση, αλλά θα πρέπει να αναγνωριστεί ότι υπάρχουν δύο διαφορετικές αυτόνομες κοινότητες».Στην κηδεία (23/10) του δολοφονηθέντος Τούρκου δημοσιογράφου και πρώην υπουργού Α. Κισλαλί παραβρίσκεται ολόκληρη σχεδόν η στρατιωτική ηγεσία της Τουρκίας και χιλιάδες ένστολοι αξιωματικοί (κατά την άφιξη του προέδρου Σ. Ντεμιρέλ και του πρωθυπουργού Μπ. Ετσεβίτ πολλοί από τους παρευρισκόμενους στην κηδεία φωνάζουν: «Οι δολοφόνοι βρίσκονται στο κοινοβούλιο» -  αναφέρονται στο ισλαμικό ¨Κόμμα της Αρετής¨).
ΔΕΥΤΕΡΑ 25 ΟΚΤΩΒΡΙΟΥ  1999 Ο πρωθυπουργός Κ. Σημίτης έχει συνάντηση με τον γραμματέα της Κ.Ε. του ΠΑΣΟΚ Κ. Σκανδαλίδη. Σε δηλώσεις που κάνει ο Κ. Σκανδαλίδης κατά την έξοδό του από το Μέγαρο Μαξίμου αναφερόμενος στα περί «Νέων σκανδάλων» που προτίθεται να φέρει στα φώς η ΝΔ, λέει: «Συνεχίζεται η οπερετική προσπάθεια της αξιωματικής αντιπολίτευσης να βγει στο φώς των πολιτικών πρωτοβουλιών με μια κίνηση προς το παρελθόν. Η ιστορία μόνο σαν φάρσα επαναλαμβάνεται. Δεν γίνονται ανένδοτοι χωρίς ιδέες και οράματα και με ανθρώπους που ουσιαστικά έχτισαν αυτό το κράτος. Εάν η ΝΔ πάει έτσι μέχρι  τις εκλογές, θα  μας διευκολύνει».Φθάνει  στη Θεσσαλονίκη  ο Πρόεδρος της Δημοκρατίας Κ. Στεφανόπουλος προκειμένου να παραστεί στις εκδηλώσεις για την επέτειο της απελευθέρωσης της Πόλης από τους Τούρκους και τις εκδηλώσεις για την επέτειο της 28ης Οκτωβρίου 1940. Σε δηλώσεις που κάνει αναφέρει και τα εξής: «Βρίσκω τόσο ομαλή την πολιτική ζωή της χώρας και τόσο σύμφωνη με το Σύνταγμα και τους νόμους που δεν αισθάνομαι να κάνω καμία παραίνεση προς κανένα. Τόσο η κυβέρνηση όσο και τα κόμματα της αντιπολίτευσης λειτουργούν από απόψεως συνταγματικής και πολιτικής κατά τον καλύτερο τρόπο τον οποίο έχει γνωρίσει η Ελλάδα σε αυτά τα 170 χρόνια ελεύθερης ζωής. Πρέπει να αισθανόμαστε και δικαιούμαστε να αισθανόμαστε αισιόδοξα γιατί έχουμε τις δυνατότητες να πετύχουμε την  ποθητή ευημερία, καθώς  και  την  εξασφάλιση  της  ειρήνης  στην  περιοχή  μας».Σε δηλώσεις που κάνει στην Άγκυρα ο πρόεδρος του Συνασπισμού Ν. Κωνσταντόπουλος: «Ο Συνασπισμός θέλει να μπορέσει να πορευθεί η Τουρκία προς την Ευρώπη με τα κριτήρια που ισχύουν για κάθε υποψήφια χώρα». Συνεχίζοντας λέει ότι «στο πλαίσιο της Ε.Ε. είναι αδιανόητο μια χώρα να έχει διεκδικήσεις σε βάρος άλλης, είναι αδιανόητο να μιλάμε για διχοτόμηση της Κύπρου». Ο Υπ. Εξωτερικών  Γ. Παπανδρέου δηλώνει τα κατωτέρω: «Θέλω να διαψεύσω με τον πιο κατηγορηματικά τρόπο την είδηση που μετέδωσε το τηλεοπτικό δίκτυο Τουρκίας CNN Turk, σύμφωνα με την οποία φέρομαι να ανακοίνωσα σήμερα ότι η Ελλάδα θα υποστηρίξει άνευ όρων την υποψηφιότητα της Τουρκίας στην Ε.Ε., στο Ελσίνκι. Πρόκειται για κατασκευασμένη είδηση που δημιουργεί ερωτήματα για τους στόχους και τη σκοπιμότητα που εξυπηρετεί. Η Ελληνική κυβέρνηση έχει επανειλημμένα εκφράσει με σαφήνεια τις θέσεις για το θέμα της υποψηφιότητας της Τουρκίας».Πτώση κατά 0,40% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 5.777,89 μονάδες.
ΔΕΥΤΕΡΑ  25 ΟΚΤΩΒΡΙΟΥ  1999 Διεθνή Ο Βούλγαρος πρωθυπουργός Ι. Κοστόφ έχει στη Σόφια συνάντηση με τον Αλβανό ομόλογο του Π. Μάικο. Οι δύο πρωθυπουργοί συζήτησαν διμερή και διεθνή θέματα. Σε δηλώσεις που κάνει ο Ι. Κοστόφ, λέει μεταξύ άλλων: «Η Βουλγαρία επιθυμεί το πρόβλημα του Κοσσυφοπεδίου να λυθεί χωρίς διόρθωση των συνόρων». Σε άλλο σημείο των δηλώσεων ο Βούλγαρος πρωθυπουργός αναφέρει ότι:  «Η χώρα του υποστηρίζει την ένταξη της ¨ΠΓΔΜ¨  στο ΝΑΤΟ και την Ε.Ε. Σε δηλώσεις που κάνει ο Π. Μάικο αναφέρει ότι: «Η διαίρεση της ¨ΠΓΔΜ¨ ουδέποτε συζητήθηκε στην Αλβανία» (οι δύο πρωθυπουργοί τάσσονται κατά της αλλαγής συνόρων στην περιοχή). Σύμφωνα με ανακοίνωση του υπουργείου Εσωτερικών της Τυνησίας πρόεδρος της χώρας επανεκλέγεται ο Ζ. Μπεν Αλί(συγκέντρωσε το 99,42% των ψήφων).Ο Αλβανός πρωθυπουργός Π. Μάικο ανακοινώνει την απόφαση του να παραιτηθεί από την θέση του(αιτία: «η πίεσης  από τις τελευταίες εξελίξεις στο Σοσιαλιστικό Κόμμα).Αρχίζουν στο Σβέτι Στεφάν (Άγιος Στέφανος) του Μαυροβούνιο Μεταξύ Σέρβων και Μαυροβούνιων με στόχο την διευθέτηση των διαφορών που χωρίζουν τις δύο πλευρές και που μπορεί να οδηγήσουν στην απόσχιση του Μαυροβουνίου από την Γιουγκοσλαβική Ομοσπονδία. Σε δηλώσεις του Μαυροβούνιου πρωθυπουργού Φ.  Βουγιάνοβιτς αναφέρει και τα εξής: «Διαπιστώσαμε ότι υπάρχουν διαφορετικές απόψεις, αλλά υποσχεθήκαμε να καταβάλουμε τη μεγαλύτερη δυνατή προσπάθεια να μείνουν ενωμένες οι Δημοκρατίες της Σερβίας και του Μαυροβουνίου».   Συνεχίζονται οι βομβαρδισμοί της ρώσικης αεροπορίας εναντίον  τσετσενικών στόχων. Επίσης, εντείνονται οι συγκρούσεις γύρω από το Γκρόζνι.Στην Αργεντινή, με καταμετρημένο το 97,2% των ψήφων, νέος πρόεδρος της χώρας εκλέγεται ο υποψήφιος της κεντροαριστερής αντιπολίτευσης Φ. ντε λα Ρουά(συγκεντρώνει το 48,4% των ψήφων. Ο υποψήφιος των Περονιστών Ε. Ντουάλντε  συγκεντρώνει  το 38%  των  ψήφων).Ο Τούρκος πρωθυπουργός Μπ. Ετσεβίτ έχει στην Άγκυρα συνάντηση-συνομιλία με τον Ισραηλινό ομόλογο του Ε. Μπάρακ (οι δύο άνδρες δηλώνουν, μεταξύ άλλων, ότι η συνεργασία μεταξύ των χωρών τους δεν στρέφεται «εναντίον τρίτης χώρας».)
ΤΡΙΤΗ  26 ΟΚΤΩΒΡΙΟΥ  1999Γράφεται ότι ο πρόεδρος της ΝΔ Κ. Καραμανλής, μιλώντας στη Θεσσαλονίκη σε στελέχη του κόμματό του, ανέφερε ότι: «Η ΝΔ θα συνεχίσει ασυμβίβαστη και με μεγαλύτερη ένταση τον αγώνα κατά της διαφθοράς και εναντίον των ¨διαπλεκόμενων συμφερόντων¨ .Σε δηλώσεις που κάνει στη Θεσσαλονίκη ο Υπ. Άμυνας Α. Τσοχατζόπουλος αναφερόμενος στο Κυπριακό: «Δεν μπορούμε να ξεχάσουμε τα αδέλφια μας στην Κύπρο. Και στέλνουμε ένα μήνυμα, ότι δεν αποδεχθούμε καμία λύση που δεν θα διασφαλίζει την επάνοδο των προσφύγων στα σπίτια τους και δεν θα αποκαταστήσει την ελευθερία και την δημοκρατία στην ενιαία ελεύθερη Κυπριακή Δημοκρατία μέλος της Ε.Ε.».Σε δηλώσεις που κάνει ο πρόεδρος του Συνασπισμού Ν. Κωνσταντόπουλος μετά την ολοκλήρωση των επαφών που είχε στην Άγκυρα (συνάντηση με τον πρόεδρο Σ. Ντεμιρέλ  - συναντήσεις με αρχηγούς πολιτικών κόμματων), λέει ότι «Τουρκία και Ελλάδα πρέπει να οικοδομήσουν το κοινό τους μέλλον στο πλαίσιο της Ε.Ε.» Σε άλλο σημείο των δηλώσεων του λέει : «Η Ελλάδα δεν θα πρέπει αν εμποδίσει την ευρωπαϊκή προοπτική της Τουρκίας . Η Τουρκία πρέπει να προσαρμοστεί στις αρχές και τους κανόνες που διέπουν την Ε.Ε.» (Ο Σ. Ντεμιρέλ δηλώνει ότι «η επίλυση των μεταξύ μας διαφορών είναι  δυνατή». Ολοκληρώνεται στην Αθήνα ο τρίτος γύρος του ελληνοτουρκικού διαλόγου. Όπως γράφεται οι δύο πλευρές αντάλλαξαν σχέδια συμφωνιών για θέματα τουρισμού, περιβάλλοντος, πολιτιστικών και μορφωτικών σχέσεων κ.α. (αποφασίστηκε  η  σύσταση  ομάδων  εργασίας).
ΤΡΙΤΗ  26 ΟΚΤΩΒΡΙΟΥ  1999 ΔΙΕΘΝΉΟ Αλβανός  πρωθυπουργός Π. Μάικο υποβάλλει  στον  ΠτΔ  Αλβανίας Ρ. Μεϊντάνι την παραίτηση του, η οποία έγινε δεκτή.Οι ρωσικές δυνάμεις σφίγκουν  τον κλοιό  γύρω από το Γκρόζνι. Οι ρώσικές δυνάμεις ισχυρίζονται ότι έχουν μπει σε χωριά που βρίσκονται στα περίχωρα της τσετσενικής πρωτεύουσας.Ο εκπρόσωπος της Ε.Ε. σε θέματα Εξωτερικής πολιτικής και Ασφάλειας Χ. Σολάνα( πρώην γ.γ. του ΝΑΤΟ ανέλαβε τα καθήκοντα του ως επικεφαλής της Κοινής Εξωτερικής Πολιτικής και πολιτικής Άμυνας της Ε.Ε. 18/10/99) μιλώντας στο Ε. Κοινοβούλιο εκφράζει την ελπίδα ότι: «Μέχρι το τέλος του έτους θα υπάρξει μια κοινή θέση των «15» σχετικά με την Κύπρο και τη Τουρκία. Λέει ακόμα ότι:  «Η κατάσταση στα Βαλκάνια αποτελεί ¨ουσιαστικό θέμα¨ για την  εξωτερική  πολιτική  Ασφαλείας  της  Ε.Ε.»Ο Εισαγγελέας του Ανώτατου Ακυρωτικού Δικαστηρίου της Τουρκίας Β. Σαβάς σε δηλώσεις του αναφέρει, μεταξύ άλλων, ότι: «Το κοινοβούλιο με τη σημερινή του μορφή δεν πρόκειται να λάβει ούτε ένα από τα μέτρα που έχουν ανακοινωθεί για την καταπολέμηση της ισλαμικής οπισθοδρόμησης». (οι δηλώσεις Σαβάς προκαλούν αντιδράσεις).
ΤΕΤΑΡΤΗ 27 ΟΚΤΩΒΡΙΟΥ  1999   Συνέρχονται στη Θεσσαλονίκη οι υπουργοί εξωτερικών των χωρών-μελών του ¨Οργανισμού για την Συνεργασία στον Εύξεινο Πόντο¨(ΟΣΕΠ) (οι σύνεδροι αποφεύγουν  να πάρουν απόφαση για τη διεύρυνση του αριθμού των χωρών-μελών του οργανισμού – εκλέγουν ως  νέο  γ.γ. του  Οργανισμού  τον  Γεωργιανό  Υπ. Εξωτερικών Β. Τσετσελασβίλι).Ο Υπ. Εξωτερικών Γ. Παπανδρέου έχει στη Θεσσαλονίκη, στο περιθώριο της συνόδου  των Υπ. Εξωτερικών του ¨Οργανισμού για τη Συνεργασία στον Εύξεινο Πόντο¨ (ΟΣΕΠ). Έχει επίσης  συνάντηση με τον Τούρκο Υπ. Εξωτερικών Ι. Τζεμ. Οι δύο υπουργοί Εξωτερικών Ελλάδος και Τουρκίας σε δηλώσεις τους «εκφράζουν την ικανοποίηση τους για τα μέχρι τώρα αποτελέσματα του  διεξαγόμενου ελληνοτουρκικού  διαλόγου, για τα λεγόμενα θέματα ¨χαμηλής πολιτικής¨». Πτώση κατά 2,42% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 5.390,37 μονάδες.ΤΕΤΑΡΤΗ 27 ΟΚΤΩΒΡΙΟΥ  1999 διεθνή Συνεχίζονται οι ρωσικοί βομβαρδισμοί της αεροπορίας και η δράση του πυροβολικού εναντίον τσετσενικών στόχων. Οι Ρώσοι ισχυρίζονται ότι βομβαρδίζουν θέσεις ισλαμιστών ανταρτών.Ο πρόεδρος της Λιθουανίας Β. Αντάμκους αποδέχεται την παραίτηση που του υπέβαλε ο πρωθυπουργός της χώρας Ρ. Πάξας.Σύμφωνα με το περιεχόμενο ψηφίσματος που υιοθετεί το Ευρωπαϊκό Κοινοβούλιο το Επιχειρησιακό Κέντρο της Υπηρεσίας για την Ανασυγκρότηση του Κοσσυφοπεδίου θα πρέπει να εδρεύει στην Πρίστινα και να διαθέτει ένα σημαντικό βαθμό αυτονομίας (ο ¨Οργανισμός για την ανασυγκρότηση των Βαλκανίων¨,  εδρεύει στη Θεσσαλονίκη).
ΠΕΜΠΤΗ  28 ΟΚΤΩΜΒΡΙΟΥ  1999Γιορτάζεται σε ολόκληρη τη χώρα η επέτειος της 28ης Οκτωβρίου του 1940. Στη μεγάλη στρατιωτική παρέλαση που πραγματοποιείται στη Θεσσαλονίκη παραβρίσκεται και ο πρόεδρος της Δημοκρατίας Κ. Στεφανόπουλος. Σε δηλώσεις που κάνει, μετά το τέλος της παρέλασης, αναφέρει και τα εξής: « Η 28Η Οκτωβρίου είναι  πάντοτε γεμάτη εθνική συγκίνηση και πατριωτικές αναμνήσεις. Και η μεν συγκινήσεις αφορούν όλους μας, όπως πιστεύω, οι αναμνήσεις είναι προνόμιο δικό μας, των παλαιότερων. Αλλά πρέπει οι νεότεροι να μάθουν όλα όσα αφορούν αυτές τις μεγάλες ημέρες και πιστεύω ότι η υποχρέωση των σχολείων, αλλά και των γονέων, να διδάξουν στα παιδιά ότι ξέρουν. Η εθνική μνήμη πρέπει να έχει συνέχεια για να παραμείνει πάντοτε ζωντανή». Ο πρόεδρος της ΝΔ για την επέτειο της 28ης Οκτωβρίου 1940: « Το μήνυμα της σημερινής  ημέρας είναι εθνική ενότητα και ομοψυχία για να μπορούμε να παίξουμε πρωταγωνιστικό ρόλο στην ευρύτερη περιοχή μας και να μπορούμε να υπερασπιστούμε τα εθνικά μας δίκαια και τα ζωτικά μας συμφέροντα» (δηλώσεις μετά το τέλος κάνει και ο Υπ. Άμυνας Α. Τσοχατζόπουλος).Ο Πρόεδρος της Δημοκρατίας Κ. Στεφανόπουλος εγκαινιάζοντας στη Γέφυρα Θεσσαλονίκης, Μουσείο Βαλκανικών Αγώνων, λέει: «Δεν κάλυψε η υπόλοιπη Ελλάδα τη Μακεδονία. Η Μακεδονία κάλυψε  και καλύπτει την Ελλάδα». Λέει ακόμα ότι: «Η Μακεδονία παραμένει πάντοτε προφυλακή».
ΠΕΜΠΤΗ  28 ΟΚΤΩΒΡΙΟΥ  1999 διεθνή Σε δηλώσεις που κάνει στο τουρκικό πρακτορείο ειδήσεων «Ανατολή» ο Τούρκος Υπουργός Εξωτερικών Ι. Τζεμ , αναφερόμενος στα ελληνοτουρκικά,  λέει ότι: «Η  Τουρκία θα εξακολουθεί να συμβάλλει στο θετικό κλίμα που ήδη υπάρχει μεταξύ της Τουρκίας και της Ελλάδας».  Σε άλλο σημείο των δηλώσεών του αναφέρει ότι:  «Όταν ξεκινήσει μια θετική περίοδο με μια χώρα με τη οποία είχαμε επί χρόνια πολύ αντίθετες προσεγγίσεις, τότε πρέπει να είμαστε επιφυλακτικοί».Ο Αλβανός πρόεδρος Ρ. Μεϊντάνι δίνει στο Ι. Μέτα την εντολή σχηματισμού νέα κυβέρνησης (ο Ι. Μέτα προτάθηκε από το Σοσιαλιστικό Κόμμα και από τα άλλα κόμματα που συμμετέχουν στον κυβερνητικό συνασπισμό – ο Μέτα είναι  30 χρονών και ήταν  πρόεδρος  του  Σοσιαλιστικού  Κόμματος).Το γερμανικό Υπ. Άμυνας με ανακοίνωση του: «Επιβεβαιώνει  τη συνεργασία Γερμανίας-Τουρκίας, ¨όχι για την κατασκευή χημικών¨ αλλά εργαστηρίου ανίχνευσης τους».  Σύμφωνα  με  την  ανακοίνωση: «Το  εργαστήριο αυτό δίνει τη δυνατότητα στην Τουρκία να αμυνθεί σε περίπτωση χρήσης χημικών όπλων και να προστατεύσει τους στρατιώτες και  τους  πολίτες  της».   Ο Γερμανός Υπ. Εξωτερικών Γ. Φίσερ, μιλώντας στο κοινοβούλιο της χώρας του αναφερόμενος στο θέμα των σχέσεων Τουρκίας-Ε.Ε. λέει: «Ο σεβασμός των ανθρωπίνων δικαιωμάτων από την Τουρκία είναι απαραίτητη προϋπόθεση για τη προσέγγισή της με την Ε.Ε. Η Τουρκία πρέπει να τηρήσει τα κριτήρια της Κοπεγχάγης, δηλαδή πολιτική σταθερότητα, οικονομική  σταθερότητα,  οικονομική  ανάπτυξη, σεβασμός των μειονοτήτων».  Ο Γιουγκοσλάβος Υφυπουργός Εξωτερικών Ν. Βούγιοβιτς σε δηλώσεις του αναφέρει ότι: «Οι Δυτικές δυνάμεις, μετά τους ΝΑΤΟϊκούς βομβαρδισμούς, προσπαθούν να βλάψουν τη Γιουγκοσλαβία χρησιμοποιώντας όλα τα μέσα, μεταξύ  των οποίων την εισαγωγή ¨ πλαστού χρήματος¨».
ΠΑΡΑΣΚΕΥΗ  29 ΟΚΤΩΒΡΙΟΥ  1999                Ο Πρόεδρος της Δημοκρατίας Κ. Στεφανόπουλος σε δηλώσεις που κάνει (28/10) κατά τη διάρκεια της τελετής ανακήρυξης του ως επίτιμου δημότη του Δήμου Μακεδνών (Καστοριά) αναφέρει, μεταξύ άλλων ότι: «Διανύουμε την  πλέον  πολιτισμένη  και  δημοκρατική  περίοδο  και  ότι  η  Ελλάδα  αποτελεί  ¨υπόδειγμα¨  για  τα  Βαλκάνια».Ο Υπ. Εξωτερικών Γ. Παπανδρέου έχει στο Βερολίνο συνάντηση με τον Γερμανό Υπ. Εξωτερικών(ομόλογό του) Γ. Φίσερ. Μεταξύ των θεμάτων που συζητούν οι δύο υπουργοί είναι το θέμα της αναγνώρισης της Τουρκίας ως υποψήφιας για ένταξη στην Ε.Ε.  χώρας. Σε δηλώσεις που κάνει ο Γερμανός υπουργός αναφέρει και τα εξής: «Η συζήτηση για υποψηφιότητα της Τουρκίας στην Ε.Ε. έχει οδηγήσει στη βελτίωση των σχέσεων Ελλάδας και Τουρκίας. Η βελτίωση θα βοηθήσει και το θέμα της Κύπρου». «Έχω κάνει ξεκάθαρό στην Τουρκία ότι το να γίνει μέλος της Ε.Ε. σημαίνει και αλληλεγγύη προς τα υπόλοιπα μέλη.  Όταν μια χώρα μέλος της Ε.Ε. έχει κάποιο πρόβλημα, αυτό το πρόβλημα είναι κοινό για όλα τα μέλη». Αύξηση κατά 0,96% σημειώνει ο γενικός δείκτης τιμών των μετοχών  στο χρηματιστήριο Αθηνών, με αποτέλεσμα να διαμορφωθεί στις 5.442,14 μονάδες.ΠΑΡΑΣΚΕΥΗ  29 ΟΚΤΩΒΡΙΟΥ  1999 ΔιεθνήΟ Χ. Σολάνα, Εκπρόσωπος της  Ε.Ε. για θέματα Άμυνας και Εξωτερικής Πολιτικής και ο Κρ. Πάτεν, αρμόδιος για τις Εξωτερικές Υποθέσεις  Επίτροπος  της  Ε.Ε., επισκέπτονται την Πρίστινα. Σε δηλώσεις που κάνει ο Κρ. Πάτεν  αναφέρεται ότι:  «Η Ε.Ε. για το 2000 έχει προγραμματίσει να διαθέσει στο Κοσσυφοπέδιο ποσό 500 εκατομμυρίων δολαρίων (μακροπρόθεσμη βοήθεια ανοικοδόμησης)».Σε δηλώσεις που κάνει στη γαλλική εφημερίδα «Λε Φιγκαρό» ο εκπρόσωπος του ΟΗΕ στα Βαλκάνια Κ. Μπιλντ, αναφερόμενος στον πρόεδρο της Γιουγκοσλαβίας Σλ. Μιλόσεβιτς, λέει: «Πρέπει να συνεχίσουμε να απομονώνουμε τους εγκληματίες πολέμου (υπονοεί Μιλόσεβιτς),  αλλά πρέπει να κάνουμε και χειρονομίες προς τη σερβική κοινωνία  για  να  της  δείξουμε  ότι  είμαστε  έτοιμοι  να  την  βοηθήσουμε». Γράφεται ότι Ισραηλινοί και Παλαιστίνιοι διαπραγματευτές κατέληξαν σε συμφωνία για την έναρξη διαπραγματεύσεων σχετικά με το τελικό καθεστώς των κατεχομένων εδαφών (οι διαπραγματεύσεις θα αρχίσουν 7 Νοέμβριου).
ΣΑΒΒΑΤΟ  30 ΟΚΤΩΒΡΙΟΥ  1999Ο πρωθυπουργός Κ. Σημίτης μιλώντας στη Μεγαλόπολη λέει και τα εξής: «Τις τελευταίες ημέρες επιχειρείται μια μετατόπιση της δημόσιας συζήτησης από τα μεγάλα προβλήματα του λαού μας και της χώρας μας, από τα πρωτεύοντα αυτά που πρέπει να μας απασχολούν όλους, στα δευτερεύοντα. Θέλουν κάποιοι να πάμε από την πολιτική στην παραπολιτική, από τα θέματα τα οποία πρέπει να συζητάμε και να προβληματιζόμαστε στη σκανδαλολογία. Αυτή η πρακτική, την οποία επιδιώκει η αξιωματική αντιπολίτευση, συσκοτίζει τα προβλήματα του τόπου. Δηλητηριάζει την πολιτική ζωή και υποβαθμίζει τα επιτεύγματα του τόπου και του ελληνικού λαού».Ολοκληρώνονται στο Βερολίνο οι συνομιλίες του Υπ .Εξωτερικών Γ. Παπανδρέου με τον Γερμανό ομόλογό του Γ. Φίσερ. Σε δηλώσεις που κάνει ο ΓΑΠ λέει: «Για το θέμα των ευρωτουρκικών σχέσεων αλλά και της ενταξιακής πορείας της Κύπρου συμφωνήσαμε να δουλέψουμε στενά τα δύο υπουργεία μέχρι  το Ελσίνκι  για να διαμορφώσουμε, όσο γίνεται, μια κοινή προσέγγιση ώστε στο Ελσίνκι  να υπάρξει ένα αποτέλεσμα κοινώς αποδεκτό».  Ο πρόεδρος της ΝΔ Κ. Καραμανλής, μιλώντας στη Χίο, λέει μεταξύ των άλλων: «Πιστεύουμε στο ήπιο κλίμα, πιστεύουμε στο διάλογο μεταξύ των πολιτικών κομμάτων, αλλά με τη διαφθορά έχουμε μετωπική σύγκρουση. Θα φθάσουμε στα άκρα, και  θέλω να πιστεύω ότι υπάρχουν  καθαρές φωνές και μέσα στον κυβερνητικό χώρο. Να σταθούν δίπλα μας σε αυτόν τον αγώνα.  Αφού  δεν τον κάνουν μόνοι τους, θα τον κάνουμε εμείς, αλλά θέλουμε όλους τους καθαρούς Έλληνες δίπλα μας» (κατηγορεί την κυβέρνηση για «ακατάσχετη παροχολογία»).
ΣΑΒΒΑΤΟ  30 ΟΚΤΩΒΡΙΟΥ  1999 ΔιεθνήΟ Αλβανός εντολοδόχος πρωθυπουργός Ι. Μέτα ανακοινώνει τη σύνθεση της κυβέρνησης του (την ενέκρινε ο πρόεδρος  Ρ. Μεϊντάνι  - η νέα κυβέρνηση πρέπει να πάρε ψήφο εμπιστοσύνης από την βουλή). Διεξάγονται αύριο στην ¨ΠΓΔΜ¨ προεδρικές εκλογές. Περίπου  1.610.000 ψηφοφόροι καλούνται να εκλέξουν τον διάδοχό του σημερινού προέδρου Κ. Γλιγκόροφ(6 είναι οι υποψήφιοι).Οι ρωσικοί βομβαρδισμοί συνεχίζονται. Τσετσένοι αξιωματούχοι ισχυρίζονται ότι οι ρώσικες δυνάμεις βομβάρδισαν φάλαγγα αμάχων. Αντίθετα, οι Ρώσοι αξιωματούχοι ισχυρίζονται ότι η αυτοκινητοπομπή που βομβαρδίστηκε από τα ρωσικά στρατεύματα,  ήταν στρατιωτική.
ΚΥΡΙΑΚΗ 31 ΟΚΤΩΒΡΙΟΥ  1999                  Ο πρόεδρος της ΝΔ Κ. Καραμανλής μιλώντας κατά τη διάρκεια της περιοδείας  του στη Χίο και τις Οινούσες, επαναλαμβάνει ότι το κόμμα του θα κλιμακώσει τον αγώνα του εναντίον της διαφθοράς».  Λέει ακόμα ότι πήγε στράφι το Β’ Κοινοτικό Πλαίσιο Στήριξης (ΚΠΣ) και πολύ φοβάμαι ότι, ενώ βρισκόμαστε στο κατώφλι του Γ’ ΚΠΣ, με αυτόν τον τρόπο που διαχειρίζεται η κυβέρνηση το δημόσιο χρήμα είναι μια χαμένη ευκαιρία από πριν» (λέει επίσης ότι η κυβέρνηση δεν βρίσκεται στην υπηρεσία των πολιτών, αλλά των μεγάλων συμφερόντων).  Τέλος, αναφερόμενος στις καταγγελίες του πρωθυπουργού Σημίτη ότι η ΝΔ υπονομεύει την πορεία της χώρας προς την ΟΝΕ λέει: «Με λύπη μου άκουσα τον πρωθυπουργό να λέει ότι η ΝΔ υπονομεύει την πορεία προς την Ευρώπη. Η ΝΔ κατ’ εξοχήν  παράταξη του ευρωπαϊκού προσανατολισμού , παράταξη που δίνει μάχη για την ευρωπαϊκή αντίληψη, που και σήμερα στηρίζει και εγγυάται την ευρωπαϊκή προοπτική και το μέλλον της  χώρας».Ο Υπ. Αμύνης Α. Τσοχατζόπουλος, αναφερόμενος στο ενδεχόμενο να τύχει η Τουρκία «ειδικής μεταχείρισης» από την Ε.Ε. δηλώνει: «Η Ελλάδα παίρνει μια θετική στάση υπέρ της Τουρκίας στο Ελσίνκι, ζητά να εφαρμοστούν οι δεσμεύσεις και οι όροι λειτουργίας της Ε.Ε. Ο δρόμος για την Τουρκία θα ανοίξει με τους ίδιους ακριβώς όρους και με την ίδια ακριβώς μεταχείριση, όπως και με όλα τα άλλα κράτη. Δεν δεχόμαστε ειδική μεταχείριση για την Τουρκία».   Ο Κυβερνητικός Εκπρόσωπος Δ. Ρέππας σε συνέντευξή του στην εφημερίδα «Κυριακάτική Ελευθεροτυπία» αναφέρει ότι η ΝΔ στην υπόθεση του «Ολυμπιακού Βιντεολόττο» υιοθέτησε τα επιχειρήματα τριών εταιριών και ηλεκτρονικών παιχνιδιών («HAYAT REGENCY, DANCO ENERGY, I.B.C. M.»).Ο πρώην πρόεδρος της ΝΔ Μ. Έβερτ δηλώνει τα ακόλουθα: «Ο κ. Σημίτης στην περιοδεία του στην Αρκαδία ανέφερε ότι στελέχη της ΝΔ υπονομεύουν την πορεία της χώρας προς την ΟΝΕ, δίδοντας στην Ε.Ε. ψευδή στοιχεία για την πορεία της ελληνικής οικονομίας. Εάν ο κ. Σημίτης έχει στοιχεία, οφείλει να δώσει αμέσως στην δημοσιότητα, αναφερόμενος ονομαστικά ποια στελέχη, που και πότε επεδίωξαν να συκοφαντήσουν τη χώρα διεθνώς. Εάν δεν τα ονοματίσει, τότε θα δώσει κάθε δικαίωμα στον οποιοδήποτε να τον χαρακτηρίζει συκοφάντη».
ΚΥΡΙΑΚΗ 31 ΟΚΤΩΒΡΙΟΥ  1999 διεθνήΔιεξάγονται προεδρικές εκλογές  στην «ΠΓΔΜ», περίπου 1.610.000 ψηφοφόροι καλούνται να εκλέξουν τον διάδοχο του Κ. Γκλιγκόροφ (6  είναι οι υποψήφιοι).  Τα πρώτα αποτελέσματα  αναμένεται να ανακοινωθούν την επόμενη μέρα.Σε ανακοίνωση της γιουγκοσλαβικής κυβέρνησης αναφέρεται ότι από την ημέρα που οι δυνάμεις του ΝΑΤΟ ανέλαβαν τον έλεγχο του Κοσσυφοπεδίου, 267 άτομα μη αλβανικής καταγωγής έχασαν τη ζωή τους στην περιοχή αυτή.Ρωσικές πηγές αναφέρουν ότι οι ρωσικές δυνάμεις συνεχίζουν την πολιορκία του Γκρόζνι και ο αποκλεισμός της πρωτεύουσας της Τσετσενίας είναι ολοκληρωτικός.
ΔΕΥΤΕΡΑ 1 ΝΟΕΜΒΡΙΟΥ  1999Ο Υπ. Δικαιοσύνης Ε. Γιαννόπουλος με έγγραφό του ζητά από τον εισαγγελέα του Αρείου Πάγου την διεξαγωγή έρευνας για τις καταγγελίες(δημοσίευμα εφημερίδας «Απογευματινή»), συνέντευξη του βουλευτή της ΝΔ Δ. Κωστόπουλου ότι: «Για να πάρει κανείς δημόσιο έργο πρέπει να πληρώσει μίζα (στο υπουργείο ΥΠΕΧΩΔΕ)».Υπό την προεδρία του προέδρου  της  ΝΔ πραγματοποιείται σύσκεψη των τομεαρχών του κόμματος (μεταξύ των θεμάτων συζητούνται κατά τη διάρκεια της σύσκεψης είναι το «Ξυστό» - και οι παράνομες προσλήψεις στο δημόσιο .  Για το «Πρώτο» ο εκπρόσωπος Τύπου Α. Σπηλιωτόπουλος δηλώνει ότι: «Είναι καταφανής η μη τήρηση της  σχετικής  σύμβασης,  όπως  καταφανής  είναι  και  η  παράνομη ανανέωσή  της.Ο Κυβερνητικός Εκπρόσωπος Δ. Ρέππας αναφερόμενος στην επικείμενη σύνοδο των ηγετών των χωρών- μελών της Ε.Ε. στο Ελσίνκι και στο θέμα της αναγνώρισης της Τουρκία ως υποψήφια για ένταξη στην Ε.Ε. χώρας, αναφέρει. «Η ελληνική κυβέρνηση και στην Σύνοδο Κορυφής στο Ελσίνκι θα διατυπώσει τη θέση της με γνώμονα το εθνικό συμφέρον.  Δεν υπάρχει οποιοδήποτε πρόβλημα. Δεν πρόκειται να είναι οι στιγμές τόσο άσχημες για την ελληνική κυβέρνηση, για έναν πολύ απλό  λόγο: Η ελληνική κυβέρνηση έχει ξεκάθαρη, έχει σαφέστατη πολιτική για το συγκεκριμένο ζήτημα.  Είναι θέμα άλλων να αποσαφηνίσουν πλήρως την πολιτική τους, ώστε να προκύψει, και επιθυμούμε να προκύψει, συμφωνία για το θέμα της απόκτησης από την Τουρκία της ιδιότητας της υποψήφιας προς ένταξη στην Ε.Ε. χώρας.  Εμείς έχουμε ξεκαθαρίσει την πολιτική μας, ή οποία θα εκφραστεί εκείνη την ώρα συμπυκνωμένη με ένα ¨Ναι¨ ή ένα ¨Όχι¨. Μπορεί να συμβεί το ένα, μπορεί να συμβεί το άλλο». Ο Κυβερνητικός  Εκπρόσωπος  Δ. Ρέππας, αναφερόμενος στις καταγγελίες της ΝΔ ότι  η κυβέρνηση ότι σχετικά με τα οικονομικά δεδομένα κάνει «δημιουργική λογιστική», δηλώνει : «Μας κατηγορούν ότι παραποιούμε τα στοιχεία, έχουν πει ότι ¨μακιγιάρουμε¨ τα οικονομικά μεγέθη, ενώ γνωρίζουν πολύ καλά ότι οι ελεγκτικοί φορείς της Ε.Ε. έχουν κατ’ επανάληψη ελέγξει  την  πορεία  των οικονομικών μεγεθών της χώρας και μας έχουν αποφανθεί θετικά».Ο Οικουμενικός Πατριάρχης Βαρθολομαίος έχει στο Φανάρι συνάντηση-συνομιλία με τον Αμερικάνο πρεσβευτή Στην  Άγκυρα Μ. Πάρις,Ο βουλευτής του ΠΑΣΟΚ Ε. Βλασσόπουλος  σε  επιστολή  του προς τον πρόεδρο της βουλής Α. Κακλαμάνη αναφέρει μεταξύ άλλων ότι: «Είναι λυπηρό ότι το πνεύμα και το γράμμα των πορισμάτων (σ.σ. του συμποσίου που πραγματοποιήθηκε στις Βρυξέλλες  για τον καθορισμό και της μορφής, του περιεχομένου και του στόχου του προς δημιουργία Μουσείου της Ευρώπης) απουσιάζει το ενδιαφέρον για την ένταξη των στοιχείων του αρχαιοελληνικού και βυζαντινού πολιτισμού στην ύλη του εν λόγω μουσείου. Εκείνο όμως που αποτελεί πρόκληση είναι ότι στην πραγματικότητα δεν απουσιάζει αναφορά στον ελληνικό πολιτισμό. Αντίθετα, ρητά αποκλείονται τα στοιχεία του ως Αταίριαστα με την ιδέα μια Ενωμένης Ευρώπης και  περισσότερο συγγενικά με τη μεσογειακή ταυτότητα, και τίθεται ως χρονικό ορόσημο  της  ευρωπαϊκής  ιστορίας η σκέψη του Καρλομάγνου».Αύξηση κατά 3,46% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθείς τις 5.630,27 μονάδες.
ΔΕΥΤΕΡΑ 1 ΝΟΕΜΒΡΙΟΥ  1999 διεθνήΟ Τούρκος πρωθυπουργός  Μπ. Ετσεβίτ, μιλώντας στη τηλεόραση και αναφερόμενος στο Κυπριακό, λέει: «Η Ελλάδα έχει χάσει το δικαίωμα να είναι εγγυήτρια δύναμη στην Κύπρο, διότι το πραξικόπημα του 1974 προήλθε από  την  Ελλάδα». Στις προεδρικές εκλογές που έγιναν την Κυριακή στην Ουρουγουάη ο υποψήφιος της κεντροαριστεράς Τ. Βασκέζ συγκεντρώνει το 38,51% των ψήφων και έρχεται πρώτος, ενώ ο υποψήφιος του κυβερνώντος κόμματος του Κλοράντο Χ. Μπατλ έρχεται δεύτερος συγκεντρώνοντας το 31,32% των ψήφων(ο νικητής θα αναδειχθεί στο Β’ γύρο).Σύμφωνα με τα αποτελέσματα των βουλευτικών εκλογών που έγιναν την Κυριακή στη Γεωργία το κόμμα του προέδρου Ε. Σεβαρντνάτζε, η ¨Ένωση Πολιτών¨, πήρε το 52% των ψήφων, ενώ το ¨Κόμμα της Γεωργικής  Ένωσης για την Ανανέωση¨  του Α. Αμπατζίτζε  πήρε  το  26,5% των ψήφων.Γίνεται γνωστό ότι στην Ουκρανία ο Λ. Κούτσμα(σημερινός πρόεδρος) πήρε το 36,4% των ψήφων, ενώ ο κυριότερος αντίπαλός του Π. Σιμονένκο πήρε το 22,3% των ψήφων(ο νικητής θα αναδειχθεί στο Β’ γύρο).Οι ρωσικές δυνάμεις συνεχίζουν να βομβαρδίζουν το Γκρόζνι  και  άλλες  περιοχές  της  Τσετσενίας.
ΕΥΓΕ ΣΤΟΥΣ ΚΑΛΑΜΑΤΙΑΝΟΥΣ
ΣΥΝΕΡΓΑΣΙΑ ΑΝΑΓΝΩΣΤΗ: ΛΕΙΤΟΥΡΓΕΙ ΚΑΝΟΝΙΚΑ ΤΟ ΤΖΑΜΙ ΣΤΗΝ ΑΘΗΝΑ; https://ethnikismos.net/2020/04/15/%cf%83%cf%85%ce%bd%ce%b5%cf%81%ce%b3%ce%b1%cf%83%ce%b9%ce%b1-%ce%b1%ce%bd%ce%b1%ce%b3%ce%bd%cf%89%cf%83%cf%84%ce%b7-%ce%bb%ce%b5%ce%b9%cf%84%ce%bf%cf%85%cf%81%ce%b3%ce%b5%ce%b9-%ce%ba%ce%b1%ce%bd/''Πριν από μία ώρα περίπου, κατά τις 18:30, βρισκόμουν για δουλειά σε μεταφορική εταιρεία κοντά στο σταθμό Ελαιώνα, στο Βοτανικό. Ξαφνικά, μέσα στην απόλυτη ησυχία που επικρατούσε, άκουσα το γνωστό κάλεσμα για πιστούς που απευθύνεται από τα τζαμιά στους μουσουλμάνους, για να προσευχηθούν!!!Αρχικά, νόμισα ότι ίσως ήταν από κοντινή Εκκλησία (υπάρχει ένα εκκλησάκι και μια μεγαλύτερη κοντά στο τζαμί), αλλά η γλώσσα που ακουγόταν ήταν ξένη και σε καμία περίπτωση δεν έμοιαζε αυτό το «μοιρολόι» με τις γνωστές μελωδίες των ύμνων της Μεγάλης Εβδομάδας.Δυστυχώς, λόγω έλλειψης χρόνου, δεν μπόρεσα να πάω να δω από κοντά τι γίνεται. Παρακαλώ όποιον είναι κοντά στην περιοχή να κάνει μια «αυτοψία» για να επιβεβαιώσει ή να διαψεύσει πιθανή λειτουργία του τεμένους στον Βοτανικό.Πραγματικά, εύχομαι να άκουσα λάθος. Διότι αν μας έχουν κλείσει ερμητικά (για λόγους υγείας) όλες τις Εκκλησίες μεγαλοβδομαδιάτικα, απαγορεύουν τις καμπάνες και τα μεγάφωνα, κυνηγούν ανηλεώς τους Ιερείς που κοινωνούν ΚΑΙ ΤΑΥΤΟΧΡΟΝΑ ΕΧΟΥΝ ΑΦΗΣΕΙ ΤΟ ΤΖΑΜΙ ΝΑ ΛΕΙΤΟΥΡΓΕΙ ΚΑΝΟΝΙΚΑ ΣΤΟ ΚΕΝΤΡΟ ΤΗΣ ΕΛΛΗΝΙΚΗΣ ΠΡΩΤΕΥΟΥΣΑΣ, μιλάμε για αδιανόητη πρόκληση!Απάντηση ΕΘΝΙΚΙΣΜΟΣ.ΝΕΤ: Δεν άκουσες λάθος! Εξ’ όσων διαπιστώσαμε, το τζαμί λειτουργεί κανονικότατα!''
Στην Αγία Αικατερίνη της Μόριας...οι εικόνες μαζεύτηκαν σήμερα μετά τα συνεχόμενα σπασίματα και το κτήριο έπαψε να είναι τόπος λατρείας. Από τον Άγιο Ιωάννη είχαν μαζευτεί δύο χρόνια πριν για τον ίδιο λόγο. Από τον Άγιο Γεώργιο δε χρειάστηκε να μαζευτεί κάτι, τις είχαν σπάσει όλες.Οι εκκλησίες μας απέκτησαν την όψη που έχουν οι χριστιανικοί ναοί στην Κατεχόμενη Κύπρο. Το χωριό μας λεηλατείται και το νησί μας κινδυνεύει. Οι περισσότεροι κάτοικοι δε φαίνεται να έχουν καταλάβει ακόμα τι συμβαίνει και συνεχίζουν αστειεύονται με τα περιοριστικά μέτρα ή να φωτογραφίζουν τα κουλουράκια που πλάθουν στο σπίτι.Καλό Πάσχα και Καλή Ανάστασηhttps://www.facebook.com/permalink.php?story_fbid=3035798203151835&id=100001650551267στο μεταξυ απο διαφορες ειδησεις μαθαινουμε οτι επετρεψαν να αιτηθουν ασυλο ή και να εχουν ηδη επιβραβευτει με ασυλο επενδυτες απο το καμερουν οπου δεν γινεται πολεμος και συνεπως δεν πληρουν κανενα κριτηριο:48χρονος από το Καμερούν το πρώτο θετικό δείγμα κορονοϊού στην Καρδίτσαhttps://www.ethnos.gr/ellada/100203_48hronos-apo-kameroyn-proto-thetiko-deigma-koronoioy-stin-karditsaΘρίλερ στην Καρδίτσα: Σε... καραντίνα για κορονοϊό τρία σπίτια που μένουν αλλοδαποίhttps://www.ethnos.gr/ellada/100315_thriler-stin-karditsa-se-karantina-gia-koronoio-tria-spitia-poy-menoyn-allodapoiΚαρδίτσα: Αλλοδαπός από το Καμερούν θετικός στον ιό - «Σουλάτσαρε» σε νοσοκομεία και ΚΤΕΛhttps://www.pronews.gr/ygeia/868882_karditsa-allodapos-apo-kameroyn-thetikos-ston-io-soylatsare-se-nosokomeia-kai-ktel
κλαιγεται ο βοριδης(ναι αυτος που παλια εβγαζε κοκκινη καρτα στους αλλοδαπους) που τα συνορα με την αλβανια ειναι κλειστα και δεν μπορουν να ερθουν αλβανοι να εργαστουν στην συγκομιδη και τωρα ανανεωνει αδειες εργασιας πολιτων τριτων χωρων,εκδιδει νεες,συνεργαζεται με μκο προκειμενου να του φερουν  ''επενδυτες'' απο τα χοτ σποτ αντι να στηριξει το εγχωριο εργατικο δυναμικο(ανεργων και μη) και γιατι δεν εφαρμοζουν το γαλλικο μοντελο;στη γαλλια 150000 γαλλοι προσφερθηκαν να εργαστουν στην συγκομιδη,εκτος απο την οικονομικη βοηθεια που παιρνουν λογω πανδημιας που αναγκαστηκαν να σταματησουν να εργαζονται στις δουλειες τους θα παιρνουν και τον μισθο απο την συγκομιδη(στην ιταλια μαλιστα διαβαζω οτι θα ειναι υποχρεωτικο για να παρουν την οικονομικη βοηθεια),παρα πολλοι ελληνες ακομα και ανεργοι θα μπορουσαν να βοηθηθουν με αυτον τον τροπο,εδω και μια προσφατη προταση(που υποστηριζω εδω και αρκετο καιρο):''Η αποστροφή που δείχνουν οι γηγενείς στις ελιές και στα αμπέλια, μπορεί να οφείλεται κι αλλού. Ο πρόεδρος του Εργατικού Κέντρου καταθέτει τη δική του άποψη - εξήγηση: «Ξέρω κόσμο που θέλει να πάει να δουλέψει. Αυτή τη στιγμή έχουμε 20-25.000 εποχιακούς οι οποίοι, με το που τελειώνει η τουριστική σεζόν κάθονται. Αρκετοί από αυτούς θέλουν να πάνε στις ελιές, όμως φοβούνται μην χάσουν το ταμείο ανεργίας – αν περάσουν τα 230 ένσημα χάνουν το ταμείο».Και δεν είναι οι μόνοι που διστάζουν, σύμφωνα με τον κ. Βοργιά: «Γνωρίζω κι άλλους ανέργους που δεν πάνε στις ελιές επειδή φοβούνται ότι θα χάσουν... την κάρτα ανεργίας».Αναλογιζόμενος όλα αυτά, ο πρόεδρος του Εργατικού Κέντρου μετά λόγου γνώσεως συμπεραίνει ότι «ο ΟΑΕΔ επιδοτεί την ανεργία και όχι την απασχόληση».Τι θα μπορούσε όμως να γίνει; Ο πρόεδρος του ΕΚΗ απαντά και προτείνει: «Το αρμόδιο Υπουργείο θα μπορούσε να εξαιρέσει τον πρωτογενή τομέα από την ισχύουσα νομοθεσία. Μία απλή υπουργική απόφαση είναι, η οποία θα επιτρέψει σε όσους ανέργους και εποχιακούς το επιθυμούν να κάνουν νόμιμα μεροκάματα στις ελιές και στα χωράφια, χωρίς να κινδυνεύουν να αντιμετωπίσουν κάποια κύρωση και να χάσουν τα προνόμιά τους».''εδω πως το προσεγγιζουν το ζητημα πολυ σωστα χωρες οπως γαλλια,γερμανια και ιταλια:Zehntausende wollen auf dem Feld helfenhttps://www.faz.net/aktuell/wirtschaft/unternehmen/corona-krise-zehntausende-wollen-auf-dem-feld-helfen-16703333.html«Όσοι λάβουν το επίδομα ανεργίας, να βοηθήσουν στην συγκομιδή φρούτων και λαχανικών»...Στήριξη του αγροτικού τομέα ζήτησε η ιταλίδα υπουργός Γεωργίαςhttps://www.newsbeast.gr/world/arthro/6166476/osoi-lavoyn-to-epidoma-anergias-na-voithisoyn-stin-sygkomidi-froyton-kai-lachanikon
Αφιερώνεται στον κ. Δήμαρχο ο παρακάτω σοφός λόγος ενός πραγματικού δημοκράτη, του Τζον Γκαλμπρέιθ''Δημοκρατία υπάρχει μόνο εκεί, όπου οποιοσδήποτε πολίτης έχει το δικαίωμα να λέγει ελεύθερα ότι δεν υπάρχει Δημοκρατία''.
Το βίντεο με τις καταγγελίες της αντιπολιτευόμενης προς τον δήμαρχο παράταξης μέχρι στιγμής το είδαν πάνω από 100.000 πολίτες.Αυτό μήπως σημαίνει κάτι για τον δήμαρχο;;;;;;;
Δεν είναι παράξενο που γελάει.Ξέρει το παραμύθι που μας ταϊζουνκαι δεν μπορεί να συγκρατηθεί.Απο ΜΝΗΜΗΣ:http://seegreek2.blogspot.com/2020/03/blog-post_28.html
Λάθος λινκεπαθε κι εμένα η ΜΝΗΜΗ μου ΛΟΛhttp://seegreek2.blogspot.com/2020/03/blog-post_63.html
- Το ΠΑΡΑΜΥΘΙ ΤΟΥ ΚΟΡΟΙΔΟ-ΙΟΥ .. ΣΥΝΕΧΙΖΕΤΑΙ !!> ΟΜΟΛΟΓΙΑ ΕΛΛΗΝΙΔΑΣ - ΥΠΑΛΛΗΛΟΥ ΣΕ ΝΟΣΟΚΟΜΕΙΟ ΤΗΣ ΓΕΡΜΑΝΙΑΣ //> ΞΥΠΝΗΣΤΕ , Δ Ε Ν ΥΠΑΡΧΕΙ ΚΟΡΟΝΟΙΟΣ !!> https://www.youtube.com/watch?time_continue=363&v=4RWFzINFmZQ&feature=emb_logo
ΤΕΤΑΡΤΗ 13 ΟΚΤΩΒΡΙΟΥ  1999       Ο επίτιμος πρόεδρος της ΝΔ Κ. Μητσοτάκης σε συνέντευξή του στο τηλεοπτικό σταθμό «MEGA»:  «Σωστά έστειλε ο Κ. Σημίτης  μήνυμα  προς  την  τουρκική  πλευρά,  δεν  σας  κρύβω, και  εγώ  το  έστειλα   με  το δικό μου τρόπο προς την  τουρκική   πλευρά».  Σε άλλο σημείο «Στην Ελλάδα – δόξα το Θεό – έχουμε μια κατάσταση καλή για να έχουμε μια κυβέρνηση η οποία, αφού  πέρασε το ΠΑΣΟΚ από πολλές  περιπλανήσεις,  μπαίνει στην σωστή κατεύθυνση  του διαλόγου και  της προσπάθειας  ειρηνικής  επίλυσης  των διαφορών μας.  Έχουμε μια αντιπολίτευση υπεύθυνη, εν πάση περιπτώσει δεν έχουμε την ακραία αντιπολίτευση του παρελθόντος  και έχουμε και τα μικρά κόμματα τα οποία εν πολλοίς συνεισφέρουν θετικά».Σε δηλώσεις που κάνει στον τηλεοπτικό σταθμό «ΜΕΓΚΑ» ο πρώην πρωθυπουργός Μ. Γιλμάζ  λέει: «Αν αναμένετε μια χειρονομία από  την Τουρκία ζωτικής σημασίας για το Κυπριακό, φοβάμαι πως η Τουρκία δεν είναι σε θέση να κάνει  καμία  χειρονομία».Ο Υπ. Εξωτερικών Γ. Παπανδρέου σε δηλώσεις του, αναφερόμενος στο θέμα της διεύρυνσης της Ε.Ε., λέει ότι: «Όλες οι χώρες στα Βαλκάνια θεωρούμε ότι μπορούν να είναι μέλη της Ε.Ε. Συμπεριλαμβάνουμε σε αυτή την πρότασή μας και τη Γιουγκοσλαβία» (αφήνει να εννοηθεί ότι αναφέρεται στην μετά-Μιλόσεβιτς Γιουγκοσλαβία).Ο  Υπ. Εξωτερικών Γ. Παπανδρέου  έχει συνάντηση στην Αθήνα με τον Κύπριο ομόλογο του Κασουλίδη. Σε δηλώσεις που κάνει ο Κύπριος υπουργός  λέει «Υπάρχουν αυτή τη στιγμή τρεις  παράλληλοι διαπραγματευτικού δρόμοι, οι προσπάθειες  λύσης του Κυπριακού, οι ελληνοτουρικές  σχέσεις  και οι ευρωτουρκικές  σχέσεις.  Αυτοί οι τρείς ανεξάρτητοι δρόμοι δεν σχετίζονται μεταξύ τους, είναι ανεξάρτητοι. Οποιαδήποτε πρόοδος όμως στον ένα ενισχύει τους άλλους δύο». Ο Υπ. Αμύνης Α. Τσοχατζόπουλος στο πλαίσιο της επίσκεψης που πραγματοποιεί στο Ισραήλ, είχε συνάντηση με  τον Ισραηλινό πρόεδρο Ε. Βάιζμαν(προεδρικό μέγαρό, Δυτική Ιερουσαλήμ).Υπό την προεδρία του Κ. Καραμανλή συνέρχεται η Εκτελεστική Επιτροπή της ΝΔ. Σε δηλώσεις που κάνει ο εκπρόσωπος Τύπου του κόμματος Α. Σπηλιωτόπουλος λέει και τα εξής: «Σήμερα αποφασίσαμε τη μετωπική σύγκρουση με τη διαφθορά. Το μείζον πρόβλημα, που αυτή τη στιγμή υπάρχει, είναι ότι κυριαρχεί η αδιαφάνεια σε κάθε πτυχή του δημόσιου βίου. Αυτή τη νοσηρότητα η ΝΔ είναι αποφασισμένη να την πολεμήσει και στην κατεύθυνση αυτή θα επιδιώξει συνεννόηση με τα  υπόλοιπα  κόμματα  της  αντιπολίτευσης».
ΤΕΤΑΡΤΗ 13 ΟΚΤΩΒΡΙΟΥ 1999 διεθνήΟ πρόεδρος  της  Ευρωπαϊκής  Επιτροπής Ρ. Πρόντι  παρουσιάζει  στο  Ευρωπαϊκό κοινοβούλιο την έκθεση της επιτροπής  για θέματα διεύρυνσης της Ε.Ε. και αναφερόμενος στην Τουρκία λέει: «Η περίπτωση της Τουρκίας θέλει ειδική μεταχείριση» (έχει σαφώς το καθεστώς της υποψήφιας χώρας – δεν μπορεί να αρχίσουν διαπραγματεύσεις ένταξης  γιατί  δεν  πλήρη  τα  πολιτικά  κριτήρια που προβλέπει η Κοπεγχάγη). Ο Τούρκος Υπ. Εξ Ι. Τζεμ μιλώντας στην τουρκική εθνοσυνέλευση για ελληνοτουρκικά: «Η Ελλάδα και η Τουρκία έχουν δικές  τους αλήθειες και  δεν  παραιτούνται  από   αυτές». Συνεχίζοντας λέει ότι: «Δεν είναι σωστό να πιστεύεται ότι επειδή  υπάρχει  κάποια ηπιότητα, θα βελτιωθούν όλα. Η Τουρκία και  Ελλάδα αγωνίζονται  για  τα συμφέροντα τους. Η επιδεξιότητα είναι να βρεθούν τα κοινά σημεία, εάν υπάρχουν κοινά σημεία, στα συμφέροντα αυτά».  Σε άλλο σημείο της ομιλίας του λέει: «Προ ετών η ελληνική εξωτερική πολιτική θεωρούσε ότι το συμφέρον  της Ελλάδος ήταν η διαμάχη με τη Τουρκία. Η σημερινή εξωτερική πολιτική όμως θεωρεί ότι συμφέρον της Ελλάδος είναι  και να μην βρίσκεται σε διαμάχη με την Τουρκία και να μειώσει την ένταση στο Αιγαίο. Η μεταξύ τους διαφορά είναι σημαντική, όμως κατά βάση υπάρχουν υπολογισμοί που έχουν να κάνουν με τα ίδια τα συμφέροντα». «Εξηγήσαμε με σαφήνεια στους συνομιλητές μας ότι η Τουρκία δεν έχει βλέψεις επί των εδαφών κανενός». Στο Πακιστάν ο Πραξικοπηματίας στρατηγός Π. Μουσάραφ στο διάγγελμά που απευθύνει προς τον Πακιστανικό λαό, αναφέρει ότι: «Οι ένοπλες δυνάμεις παρενέβησαν προκειμένου να θέσουν τέρμα στην αβεβαιότητα και την αταξία που επικρατούσαν στην χώρα (το πραξικόπημα καταδικάζουν πολλές χώρες). Ο Λευκός Οίκος σε ανακοίνωση του αναφέρει ότι: «Επιθυμεί την αποκατάσταση πολιτικής διακυβέρνησης, συμβατή με τις δημοκρατικές αρχές και το Σύνταγμα». Ο πρώην Γενικός Γραμματέας του ΝΑΤΟ Χ. Σολάνα δηλώνει ότι: «Όταν μαθαίνεις για στρατιωτικό πραξικόπημα και ξέρεις ότι η χώρα έχει πυρηνικά, θα πρέπει να ανησυχείς».  Η πρώην πρωθυπουργός Μπεναζίρ Μπούτο δηλώνει ότι: «Η 12η Οκτωβρίου δεν θα μείνει γνωστή ως η μέρα που ¨πέθανε η δημοκρατία¨,  αλλά ως  η ημέρα που η δημοκρατία αρχίζει να ¨ξαναγεννιέται¨».
ΠΕΜΠΤΗ 14 ΟΚΤΩΒΡΙΟΥ  1999Ο Υπ. Άμυνας Α. Τσοχατζόπουλος έχει στο Τελ Αβίβ συνάντηση με τον Ισραηλινό πρωθυπουργό και Υπουργό  Άμυνας  Ε. Μπάρακ. Οι δύο άνδρες υπογράφουν νέα συμφωνία  στρατιωτικής συνεργασίας Ελλάδος- Ισραήλ.  Σε  δηλώσεις  που  κάνει  ο  Έλληνας  υπουργός αναφέρει και τα εξής: «Αποφασίσαμε να ανανεώσουμε τη συμφωνία και να τη διευρύνουμε με όλα εκείνα τα στοιχεία που συγκεκριμένα πλέον επιβάλλουν οι ανάγκες  ενδυνάμωσης της αμυντικής μας συνεργασίας»(η προηγούμενη συνεργασία είχε υπογραφεί το 1994). Έντονή είναι η αντιπαράθεση μεταξύ κυβέρνησης και αντιπολίτευσης, εντός και εκτός βουλής, για το θέμα του «Ολυμπιακού Βιντεολόττο» (τα έσοδα θα διατεθούν για την οργάνωση των Ολυμπιακών Αγώνων του 2004). Η κυβέρνηση υποστηρίζει ότι: «Το ¨Βιντεολόττο¨ είναι δέσμευση προς την ΔΟΕ από το φάκελο διεκδίκησης των Ολυμπιακών Αγώνων. Η ΝΔ ζητά τη ματαίωση του ¨Βιντεολόττο¨. Ο Στ. Μάνος ισχυρίζεται ότι ο διαγωνισμός για το ¨Βιντεολόττο¨ είναι  διάτρητος).Ο εκπρόσωπος Τύπου της ΝΔ Α. Σπηλιωτόπουλος, με αφορμή το θέμα του «Ολυμπιακού Βιντεολόττο» δηλώνει ότι: «Οι κυβερνήσεις  του ΠΑΣΟΚ ευθύνονται για τη διαφθορά που μαστίζει σήμερα το δημόσιο βίο της χώρας και είναι αυτές που εισήγαγαν και θεσμοθέτησαν διαδικασίες αδιαφάνειας». Συνεχίζοντας  λέει  ότι: «Η ΝΔ θα αγωνιστεί κατά τρόπον ανένδοτο κατά της διαφθοράς, έχει την πολιτική βούληση και έχει επεξεργαστεί τους κατάλληλους μηχανισμούς για να παρέμβει άμεσα και αποτελεσματικά».Ο επίτιμος πρόεδρος της ΝΔ Κ. Μητσοτάκης, μιλώντας στη βουλή και αναφερόμενος στο «Ολυμπιακό Βιντεολόττο», λέει: «Τι θέλει η κυβέρνηση να κάνει; Τόσο πολύ υποδουλωμένη είναι στα διαπλεκόμενα, ώστε θέλει καλά και σώνει να φτιάξει αυτό το λαχείο, το οποίο δεν είναι ολυμπιακό λαχείο, αλλά  αποτελεί  ολυμπιακή ντροπή. Η Ελλάς σήμερα είναι η Ελλάς των διαπλεκομένων».
ΠΕΜΠΤΗ 14 ΟΚΤΩΒΡΙΟΥ  1999Η Ιεραρχία της Εκκλησίας της Ελλάδος εκλέγει ως μητροπολίτη Θεσσαλιώτιδος και Φαναριοφερσάλων τον Θεόκλητο Κουμαριανό(46 ετών).Πτώση κατά 3,88% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 5.916,68 μονάδες.ΠΕΜΠΤΗ  14 ΟΚΤΩΒΡΙΟΥ 1999 διεθνήΣτο Πακιστάν οι πραξικοπηματίες κλείνουν το κτήριο της βουλής και δηλώνουν ότι δεν προτίθενται να επιβάλλουν στρατιωτικό νόμο. ο Αμερικανός πρόεδρος Μπ. Κλίντον, «Χαρακτηρίζει τα γεγονότα στο Πακιστάν ως συμφορά για  την πακιστανική δημοκρατία».
ΠΑΡΑΣΚΕΥΗ  15 ΟΚΤΩΒΡΙΟΥ 1999   Ο γραμματέας της Κ.Ε. του ΠΑΣΟΚ Κ. Σκανδαλίδης σε δηλώσεις που κάνει στην Καρδίτσα αναφέρει και τα εξής: «Εμείς θέλουμε εκλογές στο τέλος της τετραετίας, θέλουμε εκλογές μετά την οριστική ένταξη στην ΟΝΕ. Πρέπει η χώρα από το Μάρτιο ως  τον Ιούνιο, που θα υπάρξει η τελική κρίση, να είναι ήσυχη και με πολιτική σταθερότητα διότι θα μετριέται κάθε στιγμή η οικονομία μας. Και ασφαλώς, ολοκληρώνοντας το έργο μας θα ζητήσουμε την ψήφο του λαού. Αν η αντιπολίτευση έχει πάρει απόφαση, γιατί από ότι καταλαβαίνω μάλλον μετέωρα βήματα κάνει μέχρι τώρα, αν έχει πάρει την οριστική απόφαση να οδηγήσει τη χώρα σε εκλογές το Μάρτιο, ας αναλάβει το τίμημα και το κόστος αυτών των εκλογών. Σε αυτή την περίπτωση, και στις 26 Μαρτίου το ΠΑΣΟΚ θα κερδίσει τις εκλογές».Ο πρόεδρος της ΝΔ Κ. Καραμανλής έχει  συνάντηση  με  τον  πρόεδρο  της  βουλής  Απ. Κακλαμάνη. Σε δηλώσεις που κάνει ο Κ. Καραμανλής, μετά το τέλος της συνάντησης, λέει: «Επισκέφθηκα τον πρόεδρο της βουλής για να τον ενημερώσω για το μέγα σκάνδαλο της υπόθεσης των ¨κουλοχέρηδων¨. Το θεώρησα υποχρέωσή μου να τον ενημερώσω και λόγω της θεσμικής μου ιδιότητος και διότι έχει πολλές φορές αντιταχθεί στα φαινόμενα αδιαφάνειας. Θέλω για μια ακόμη φορά να πω ότι αυτή η υπόθεση είναι ντροπή και αίσχος. Να γεμίσει δηλαδή η Ελλάδα, κάθε γειτονιά και κάθε χωριό με ¨κουλοχέρηδες¨ και μάλιστα με μια διάτρητη σύμβαση. Και θέλω ακόμα να πω ότι παράταση σιωπής της κυβέρνησης σε αυτό το θέμα ισοδυναμεί με ενοχή, εάν δεν το πάρουν πίσω, τότε θα έχει αποδειχθεί ότι είναι κυβέρνηση του τζόγου. Και θέλω να πω προς όλους τους Έλληνες και τις Ελληνίδες ότι εμείς αυτό δεν θα το αφήσουμε να περάσει»(ο λόγος για το «Ολυμπιακό Βιντεολόττο»).Πτώση κατά 2,17% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 5.788,49 μονάδες.
ΠΑΡΑΣΚΕΥΗ  15 ΟΚΤΩΒΡΙΟΥ  1999 ΔιεθνήΤο Νόμπελ Ειρήνης απονέμεται στο μη Κυβερνητική Οργάνωση «Γιατροί χωρίς Σύνορα». Ο αξιωματούχος των «Γιατρών  χωρίς  σύνορα» Φιλίπ Μπιμπερσόν, δηλώνει: «Λιγότερη τιμή και περισσότερο βάρος ευθύνης είναι το Νόμπελ Ειρήνης».Πραγματοποιείται στο Τάμπελε της Φιλανδίας έκτακτη σύνοδος των ηγετών των χωρών-μελών της Ε.Ε. Συζητούνται θέματα που αφορούν  τη  λαθρομετανάστευση και θέματα που αφορούν την παροχή ασύλου. Οι Ευρωπαίοι ηγέτες αποφάσισαν επίσης την σύνταξη μιας  Χάρτας με τα θεμελιώδη Δικαιώματα του Ευρωπαίου Πολίτη (οι σύνεδροι  κατά τη διάρκεια του δείπνου που παρατίθεται συζητούν και  το θέμα της «ενταξιμότητας»  της Τουρκίας στην Ε.Ε.).Στο Πακιστάν ο πραξικοπηματία Μουσάραφ αναστέλλει την ισχύς του Συντάγματος, διαλύει το κοινοβούλιο και κηρύσσει τη χώρα σε κατάσταση εκτάκτου ανάγκης. Ο ίδιος αυτοδιορίζεται ανώτατος ηγέτης της χώρας.Ο εκπρόσωπος του Λευκού Οίκου Μ. Χάμερ, με αφορμή τις εξελίξεις στο Πακιστάν δηλώνει: «Ζητούμε την άμεση αποκατάσταση της πολιτικής εξουσίας και θα ζητήσουμε διευκρινήσεις για τις επιπτώσεις της σημερινής ανακοίνωσης». Με αφορμή τις ίδιες εξελίξεις ο εκπρόσωπος του Ινδικού Υπ. Εξωτερικών δηλώνει: «Ανησυχούμε  για  την  κατεύθυνση  προς  την οποία κινείται η κατάσταση. Συνεχίζουμε να παρακολουθούμε στενά στις εξελίξεις».Συνεχίζονται οι ρωσικές επιχειρήσεις στη Τσετσενία. Σε δηλώσεις που κάνει ο επικεφαλής των ρωσικών δυνάμεων στρατηγός Β. Καζάντεφ, λέει ότι: «Ολοκληρώθηκε η πρώτη φάση των επιχειρήσεων στην Τσετσενία.
ΣΑΒΒΑΤΟ  16 ΟΚΤΩΒΡΙΟΥ  1999Σε δηλώσεις που κάνει (Τάμπελε-Φιλανδία) ο πρωθυπουργός Κ. Σημίτης, αναφερόμενος στα πεπραγμένα της έκτακτης συνόδου των ηγετών των χωρών-μελών της Ε.Ε. λέει: «Θεωρούμε ότι η ευρωπαϊκή προοπτική της Τουρκίας ωφελεί την Τουρκία, την Ένωση και συμβάλει στην ειρήνη και στη συνεργασία στην περιοχή, αλλά θα πρέπει να είμαστε ξεκάθαροι ότι η υποψηφιότητα της Τουρκίας είναι μια υποψηφιότητα που έχει συγκεκριμένο περιεχόμενο, είναι γνήσια, συνεπάγεται ευθύνες, συνεπάγεται υποχρεώσεις και όχι μόνο δικαιώματα. Ότι δικαιώματα, ευθύνες, υποχρεώσεις προκύπτουν από τις συνθήκες του Άμστερνταμ και τις αποφάσεις οι οποίες  πάρθηκαν από τα Ευρωπαϊκά Συμβούλια σε συνέχεια της συνθήκης του Άμστερνταμ, αλλά και σχετίζονται γενικά με τα θέματα της  διεύρυνσης  και  από  τις  αποφάσεις  αυτές  και τις συνθήκες αυτές προκύπτουν ορισμένες αρχές  που θα  πρέπει να τηρηθούν. Ο σεβασμός του Διεθνούς Δικαίου και των Διεθνών Συνθηκών, η ειρηνική διευθέτηση των διαφορών, ο σεβασμός της εδαφικής ακεραιότητας των γειτονικών χωρών, το δικαίωμα κάθε άλλης  ευρωπαϊκής  χώρας  να αποτελεί και αυτή μέλος της Ε.Ε.» . Σε άλλο σημείο των δηλώσεών του ο πρωθυπουργός, αναφερόμενος στο θέμα της ένταξης της Κύπρου στην Ε.Ε., λέει: «Ετόνισα ότι είναι ανάγκη να συνεχισθούν , χωρίς δυσκολίες, απρόσκοπτα οι διαπραγματεύσεις που έχουν ξεκινήσει και να πραγματοποιηθεί η είσοδος, ένταξη της Κύπρου στην Ε.Ε. όταν ολοκληρωθούν οι σχετικές διαδικασίες, άσχετα από τα αν έχει λυθεί το πολιτικό πρόβλημα ή όχι».Υπό την προεδρία του προέδρου του Συνασπισμού Ν. Κωνσταντόπουλου συνέρχεται η Κεντρική Πολιτική Επιτροπή του κόμματος προκειμένου να οριστικοποιήσει το περιεχόμενο(θέσεις του κόμματος) της εισήγησης της Κ.Π.Ε.  που θα παρουσιασθεί στο συνέδριο του Συνασπισμού(έχουν υποβληθεί τρία σχέδια).Σε δηλώσεις που κάνει  στη Χαλκιδική ο πρόεδρος του ΔΗΚΚΙ Δ. Τσοβόλας, αναφερόμενος στην κυβέρνηση του ¨Νέου ΠΑΣΟΚ¨ την αποκαλεί: «Κυβέρνηση τρομαγμένων λογιστών που τα δίνουν όλα στις ΗΠΑ και την ευρωπαϊκή τρόικα». Σε δηλώσεις από τη Λάρισα ο γραμματέας της Κ.Ε. του ΠΑΣΟΚ Κ. Σκανδαλίδης  λέει:  «Δεν υπάρχει καμία απολύτως εκχώρηση κυριαρχικών δικαιωμάτων εκ μέρους της Ελλάδος»(απαντά  σε  ερώτηση σχετική με τη δήλωση που φέρεται να έκανε στις  15/10 ο ΥΠ. Εξωτερικών Γ. Παπανδρέου).Σε δηλώσεις που κάνει στο Ηράκλειο το ηγετικό στέλεχος του ΠΑΣΟΚ Θ. Πάγκαλος αναφερόμενος στα ελληνοτουρκικά, λέει:  «Ο Ετσεβίτ είναι εθνικοσοσιαλιστής, ο συνεταίρος  του είναι  οι  «Γκρίζοι  Λύκοι» και για να υπάρξουν αποτελέσματα θα πρέπει να υπάρξει δημοκρατία, που δυστυχώς δεν υπάρχει. Συμφωνώ ότι ο απλός Τούρκος είναι αδελφός  μας, όμως δεν μπορώ να πω το ίδιο και για τους στρατηγούς».
ΣΑΒΒΑΤΟ  16 ΟΚΤΩΒΡΙΟΥ  1999 ΔΙΕΘΝΗΣε δηλώσεις  που κάνει ο  Φιλανδός  πρωθυπουργός  Π. Λιπόνεν,  μετά το τέλος της συνόδου των ηγετών των χωρών-μελών της Ε.Ε. στο Τάμπελε της  Φιλανδίας, αναφερόμενος στο θέμα του χαρακτηρισμού της Τουρκία ως υποψήφια για  ένταξη  στην Ε.Ε. χώρας. Λέει ότι: «Θα θέλαμε να πάρουμε στην Σύνοδο Κορυφής του Ελσίνκι μια θετική απόφαση για την υποψηφιότητα της Τουρκίας.  Όμως  για να συμβεί αυτό θα πρέπει η Τουρκία να προχωρήσει σε συγκεκριμένα βήματα και πράξεις»(με την άποψη αυτή συντάσσονται οι περισσότεροι από τους ηγέτες των χωρών-μελών της Ε.Ε. – η Φιλανδία αυτή την περίοδο ασκεί  την προεδρία της Ε.Ε.).
ΚΥΡΙΑΚΗ  17 ΟΚΤΩΒΡΙΟΥ  1999 Με αφορμή την αξίωση της ΝΔ για παραίτηση του Υπ. Εξωτερικών Γ. Παπανδρέου (εξαιτίας των όσων φέρεται να δήλωσε σχετικά με την «εκχώρηση κυριαρχικών δικαιωμάτων» -μεταφορά αρμοδιοτήτων στην Ε.Ε.) ο Υπ. Άμυνας Α. Τσοχατζόπουλος δηλώνει: «Η κυβέρνηση έχει  δείξει το αδιαπραγμάτευτο των δικαιωμάτων της Ελλάδας αποτελεί σταθερή πολιτική εδώ και χρόνια και για κανέναν δεν μπορεί να δημιουργείται  η εντύπωση ότι υπάρχει θέμα πάνω σε αυτήν την αρχή».Σε δηλώσεις που κάνει στη Θεσσαλονίκη το ηγετικό στέλεχος της ΝΔ Μ. Λιάπης(είναι υπεύθυνος πολιτικού σχεδιασμού της ΝΔ) λέει μεταξύ άλλων: «Η ΝΔ δεν θα αφήσει την Ελλάδα και την κοινωνία να σαπίζουν, όπως κάνει σήμερα η κυβέρνηση Σημίτη». Ο Κ. Καραμανλής είναι άξιος ηγέτης και η ηγεσία της παράταξής είναι ομονοούσα, χωρίς να υπάρχουν στην Κοινοβουλευτική Ομάδα οι έριδες και οι φιλονικίες του παρελθόντος».Ο Υπ. Ανάπτυξης Ε. Βενιζέλος, μιλώντας στη Θεσσαλονίκη και αναφερόμενος στον πρόεδρο της ΝΔ Κ. Καραμανλή, λέει: «Αν θέλει ο Κ. Καραμανλής να έχει συμβολή στην κοινωνική πρόοδο, θα πρέπει να απογαλακτιστεί από την πολιτική των προκατόχων του, η οποία οδήγησε τη ΝΔ στην ήττα των προηγούμενων  εκλογών».Η Πολιτική Γραμματεία και η Κοινοβουλευτική Ομάδα του Συνασπισμού σε έκτακτη κοινή συνεδρίαση αποφασίζουν να προτείνουν στην Κεντρική Πολιτική Επιτροπή του κόμματος την αναβολή του Συνεδρίου του Συνασπισμού. Η Κ.Π.Ε. αποφασίζει την αναβολή του Συνεδρίου(θα συγκληθεί διαρκές συνέδριο προκειμένου να εγκρίνει  την  εκλογική  διακήρυξη του Συνασπισμού).Η εφημερίδα «Ελευθεροτυπία» δημοσιεύει την επιστολή που έστειλε ο  αρχιεπίσκοπος  Αθηνών  Χριστόδουλος στον  Οικουμενικό  Πατριάρχη Βαρθολομαίο (αναφέρεται στο θέμα των μητροπόλεων των λεγόμενων ¨Νέων Χωρών¨).
ΚΥΡΙΑΚΗ  17 ΟΚΤΩΒΡΙΟΥ  1999 ΔιεθνήΟ νέος ηγέτης του Πακιστάν Π. Μουσάραφ ε διάγγελμα του αναφέρει ότι η  πακιστανικές στρατιωτικές δυνάμεις θα αποσυρθούν από τα σύνορα με την Ινδία. Λέει ακόμα: «Ο στρατός δεν θα παραμείνει στην εξουσία περισσότερο από όσο χρειάζεται. Δεν θα επιτρέψω στο λαό να γυρίσει πίσω σε μια εποχή ανεπαρκούς δημοκρατίας, αλλά θα τον οδηγήσω σε μια γνήσια δημοκρατία. Υπόσχομαι ότι θα το κάνω με τη βοήθεια του Θεού. Δεν πρόκειται για δικτατορία, αυτό  που  έγινε είναι  ένας  άλλος  δρόμος  για  τη δημοκρατία».{Γράφεται ότι ο Αμερικανός πρόεδρος Μπ. Κλίντον και ο Νορβηγός πρωθυπουργός Κ.Μ. Μπόντέβικ κατά τη διάρκεια της συνάντησης  που είχαν στο Λευκό Οίκο αποφάσισαν νε συνεργαστούν με στόχο την ενίσχυση της ΕΥΡΩΠΑΪΚΗΣ ΑΣΦΑΛΕΙΑΣ . Εξέφρασε επίσης την επιθυμία τους για τροποποίηση της συνθήκης για τα συμβατικά όπλα (προκειμένου να περιορισθεί η διάδοση ελαφρών όπλων σε περιοχές συγκρούσεων)}.Συνέρχεται στο Παρίσι το προεδρείο της «Σοσιαλιστική Διεθνούς» (κύριος σκοπός της συνόδου είναι η προετοιμασία του 21ου συνεδρίου της  Σοσιαλιστικής Διεθνούς που θα πραγματοποιηθεί στο Παρίσι από τις 8-10 Νοεμβρίου). Κατά την  διάρκεια της  συνεδρίασης εκλέγεται  ο  Πορτογάλος  Α.  Γκουτιέρες  ως  πρόεδρος  της  «Σοσιαλιστικής Διεθνούς».
ΔΕΥΤΕΡΑ  18 ΟΚΤΩΒΡΙΟΥ  1999Ο Τούρκος μεγαλοεπιχειρηματίας  Ρ. Κοτς, σε δηλώσεις του στην εφημερίδα «Μιλιέτ»,  αναφερόμενος στον Έλληνα Υπ. Εξωτερικών  Γ. Παπανδρέου: «Εμπιστεύομαι τον  κ. Γ. Παπανδρέου.  Συνεχίζοντας λέει ότι «Ο  Έλληνας  Υπουργός  πιστεύει  στη  βελτίωση  των σχέσεων μεταξύ των  δύο  χωρών».Ο πρωθυπουργός Κ. Σημίτης επισκέπτεται τον Πρόεδρο της Δημοκρατίας Κ. Στεφανόπουλο και τον ενημερώνει για τα εσωτερικά και διεθνή θέματα της χώρας. Σε δηλώσεις που κάνει ο  Κ. Σημίτη αναφέρει και τα εξής: «Οι σχέσεις μας με τις υπόλοιπες χώρες της Ε.Ε. πορεύονται πολύ καλά και  πιστεύω  ότι θα  πρέπει να προετοιμάσουμε καλά το Τακτικό Ευρωπαϊκό Συμβούλιο του Ελσίνκι, την επόμενη Σύνοδο Κορυφής, για να μπορέσουμε να βρούμε μια ικανοποιητική λύση σε όλα τα θέματα που θέτει η διεύρυνση της Ε.Ε.(περιλαμβάνεται  και  το  θέμα της «ενταξιμότητας» της  Τουρκίας.Σε συνέντευξη  που δίνει στον  τηλεοπτικό σταθμό   «Κρήτη TV»  ο πρώην Υπ. Εξ  Θ. Πάγκαλος, αναφερόμενος στο κλίμα που δημιουργήθηκε μεταξύ της Ελλάδος και της Τουρκίας εξαιτίας των σεισμών, λέει ότι: «Δεν έχει καμία σχέση τι φρονεί ο  τούρκικος  λαός δεν  υπάρχει  λαός  στην  Τουρκία  και  όποιος  το  νομίζει  είναι  αφελέστατος. Την εξωτερική πολιτική την  ασκεί  μια ομάδα 100 στρατηγών και  ναυάρχων». Σε άλλο σημείο χαρακτηρίζει τον Κωνσταντίνο Μητσοτάκη ¨μεγάλο πολιτικό¨, διέπραξε δύο λάθη: Την αποστασία του 1965, μεταπήδησε από το χώρο του Κέντρου στη Δεξιά).Ο Κυβερνητικός εκπρόσωπος Δ. Ρέππας σε δηλώσεις του, αναφερόμενος στην επίθεση που εξαπέλυσε η ΝΔ εναντίον  της κυβέρνησης για το θέμα του «Ολυμπιακού Βιντεολόττο», λέει ότι: «Η ΝΔ ανευθυνολογεί και σκανδαλολογεί. Λέει ακόμη ότι: «Η ΝΔ διέπραξε ¨γκάφα ολκής¨ και την κάλεσε να καταφύγει στη δικαιοσύνη αν διαθέτει στοιχεία για παρανομίες».Ο Υπ. Εξωτερικών Γ. Παπανδρέου έχει στο Λονδίνο συνάντηση-συνομιλία με τον Βρετανό ομόλογο του Ρ. Κουκ (στόχος του ΓΑΠ είναι να τονίσει στους εταίρους μας στην Ε.Ε. ότι η τυχόν συναίνεση της Ελλάδος στην αναγνώριση της Τουρκίας ως υποψήφιας  θα συνοδεύεται από δεσμεύσεις για την ενταξιακή πορεία της Κύπρου. Ο Βρετανός Υπουργός τάσσεται με την άποψη ότι η λύση του πολιτικού προβλήματος της Κύπρου δεν αποτελεί προϋπόθεση για την ένταξη της στην Ε.Ε).   Πτώση κατά 6,21% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 5.429,25 μονάδες.
ΔΕΥΤΕΡΑ  18 ΟΚΤΩΒΡΙΟΥ  1999 ΔιεθνήΑρχίζει η μονομερή αποχώρησης πακιστανικών δυνάμεων από την περιοχή των συνόρων με την Ινδία. Ο αρχηγός του Ινδικού στρατού Β. Πρ. Μαλίκ αναφερόμενος στο γεγονός δηλώνει ότι: «Η μονομερής στρατιωτική αποκλιμάκωση δεν σημαίνει τίποτα το ιδιαίτερο».ο Αμερικανός πρέσβης στο Πακιστάν Γ. Μίλαμ δηλώνει: «Είμαι πεπεισμένος ότι ο στρατηγός Μουσάραφ είναι μετριοπαθής άνδρας  που ενεργεί με βάση πατριωτικά κίνητρα και προκλήθηκε να κάνει αυτό που κάνει». Σε δηλώσεις που κάνει ο εκπρόσωπος του αμερικανικού Υπ. Εξ Τζ. Ρούμπιν, αναφερόμενος στον Π. Μουσάραφ λέει: «Είμαστε απογοητευμένοι γιατί δεν έδωσε ένα χρονοδιάγραμμα για μια ταχεία αποκατάσταση μιας συνταγματικής, πολιτικής και  δημοκρατικής  κυβέρνησης,  τον  καλούμε  να το  κάνει  τώρα».Η ρωσική αεροπορία και το ρωσικό πυροβολικό συνεχίζουν να βομβαρδίζουν στόχους στα περίχωρα του Γκρόζνι(πρωτεύουσα της Τσετσενίας).Ο Χ. Σολάνα (πρώην  γ.γ. του ΝΑΤΟ)αναλαμβάνει τα καθήκοντα του επικεφαλής της Κοινής Εξωτερικής Πολιτικής και Πολιτικής Άμυνας  της Ε.Ε.
ΤΡΙΤΗ  19 ΟΚΤΩΒΡΙΟΥ  1999                                   Με αφορμή τις έντονες επικρίσεις που διατυπώνει κατά καιρούς ο πρώην υπουργός Εξωτερικών Θ. Πάγκαλος(ΠΑΣΟΚ)  εναντίον του διαδόχου του Υπ. Εξωτερικών Γιώργου Παπανδρέου, ο Κυβερνητικός Εκπρόσωπος τύπου Δ. Ρέππας δηλώνει, μεταξύ άλλων:  «Ο Γιώργος Παπανδρέου  ασκεί πολιτική με βάσει τις αποφάσεις των κυβερνητικών οργάνων και την ασκεί με ιδιαίτερη επιτυχία». Συνεχίζοντας λέει ότι:  «Οι αιτιάσεις του Θ. Πάγκαλου δεν  είναι  δικαιολογημένες» («ασφαλώς  δεν  βοηθούν  την  κυβέρνηση τέτοιες  θέσεις»).Ο πρόεδρος του ΔΗΚΚΙ Δ. Τσοβόλας, αναφερόμενος στις επικρίσεις που διατύπωσε εναντίον του το ηγετικό στέλεχος του ΠΑΣΟΚ Θ. Πάγκαλος δηλώνει: «Δεν θα κατεβάσω την ποιότητα της συζήτησης σε παγκαλικό επίπεδο. Τον παραδίδω στη χλεύη αλλά και στην περιφρόνηση του λαού και περισσότερο των ΠΑΣΟΚτζήδων που έχουν μνήμη και κρίση»(ο Θ. Πάγκαλος δήλωσε ότι ο Δ. Τσοβόλας είναι ανίκανος ως πρόεδρος κόμματος και ήταν ανίκανός ως υπουργός κυβερνήσεων του ΠΑΣΟΚ).Ο Υπ. Δικαιοσύνης Ευάγγελος Γιαννόπουλος, αναφερόμενος στο θέμα του «Ολυμπιακού Βιντεολόττο», δηλώνει: «Το ¨Ολυμπιακό Βιντεολόττο λειτουργεί σε 72 χώρες στον κόσμο και έχει θεσπιστεί για τους Ολυμπιακούς Αγώνες. Όσοι μιλούν για κουλοχέρηδες είναι μασκαράδες». Λέει ακόμη: «όποιος είναι άντρας να μου κάνει μια αναφορά με συγκεκριμένα στοιχεία και  εγώ  ως  Υπουργός  Δικαιοδύνης  θα  ασκήσω ποινική  δίωξη αμέσως».Ο Κυβερνητικός  Εκπρόσωπος  Δ. Ρέππα, με αφορμή την επίθεση που εξαπέλυσε η ΝΔ εναντίον της κυβέρνησης για το θέμα του «Ολυμπιακού Βιντεολόττο», λέει ότι: «Ο ανένδοτός που κήρυξε από το γραφείο του ο κ. Καραμανλής είναι ανέκδοτος πλέον». Συνεχίζοντας λέει ότι: «Η σκανδαλολογία και η ακραία πόλωση, την οποία προωθούν, υπονομεύουν την πορεία της χώρας. Η ΝΔ είναι ένα τμήμα μια εποχής που έχει φύγει. Η ηγεσία της την έχει μετατρέψει σε ένα κόμμα φθαρμένο και προς απόσυρση από την πολιτική ζωή της χώρας». Ο εκπρόσωπος Τύπου της ΝΔ Α. Σπηλιωτόπουλος απαντώντας στις αιτιάσεις του Κυβερνητικού Εκπροσώπου δηλώνει ότι: «Θα επιβιώσουν πολιτικά οι αρχές και οι αξίες που εκφράζει η ΝΔ και όχι το φθαρμένο καθεστώς της κυβέρνησης του τζόγου».Υπό την προεδρία του Κ. Καραμανλή συνέρχεται η Κοινοβουλευτική Ομάδα της ΝΔ. Ο Κ. Καραμανλής μιλώντας στους συνέδρους επικρίνει έντονα την κυβέρνηση για το θέμα του «Ολυμπιακού Βιντεολόττο».  Λέει ότι: «51 χιλιάδες κουλοχέρηδες θα διασπαρθούν σε όλη την επικράτεια». Συνεχίζοντας λέει: «Μιλάμε για 3,5 τρισεκατομμύρια δραχμές καθαρό κέρδος στα επόμενα 14 χρόνια. Για 3,5 τρις., κυρίες και κύριοι συνάδελφοι, και λέω το νούμερο αυτό γιατί είναι βέβαιο ότι καμία και κανένας από όλους μας δεν μπορεί εύκολα να συλλάβει το μέγεθος».Ο Υφυπουργός παρά τω πρωθυπουργό Γ. Πασχαλίδης ανακοινώνει ότι αποφασίστηκε η χορήγηση και στους κληρικούς  του  πριμ  παραγωγικότητας.
ΤΡΙΤΗ  19 ΟΚΤΩΒΡΙΟΥ  1999 διεθνή Θόρυβο προκαλεί στην Τουρκία η νυχτερινή επίσκεψη (18/10) αστυνομικών αλλά και του ιδίου του εισαγγελέα του Δικαστηρίου Κρατικής Ασφάλειας Ν. Μ. Γιουσκέλ στο σπίτι  της βουλευτού του ισλαμικού ¨Κόμματος της Αρετής¨ Μέρβε Καβακσί προκειμένου να της πάρουν κατάθεση (η Καβακσί είχε εμφανισθεί στη βουλή με μαντίλα στο κεφάλι παρά την απαγόρευση – η τουρκική εθνοσυνέλευση της αφαίρεσε τη βουλευτική ιδιότητα – Η Καβακσί προσέφυγε στα δικαστήρια – το θέμα της εκκρεμεί). Με αφορμή το ανωτέρω γεγονός ο Τούρκος πρωθυπουργός Μπ. Ετσεβίτ δηλώνει: «Είναι απαράδεκτο να γίνεται προσπάθεια σύλληψης μιας κυρίας αργά το βράδυ και να πρωτοστατεί στην προσπάθεια αυτή ο εισαγγελέας». Σε δηλώσεις που κάνει για το ίδιο θέμα ο πρόεδρος της Τουρκίας Σ. Ντεμιρέλ  λέει: «η Τουρκία είναι κράτος δικαίου» και οι δικαστές πρέπει να είναι  πιο προσεκτικοί.
ΤΕΤΑΡΤΗ  20 ΟΚΤΩΒΡΙΟΥ 1999Ο πρωθυπουργός Κ. Σημίτης αποφασίζει να μην προχωρήσει η εφαρμογή του «Ολυμπιακού Βιντεολόττο». Σε δήλωσή του αναφέρει και τα εξής: «Δεν πρόκειται να αφήσουμε τη Νέα Δημοκρατία να δηλητηριάζει τη δημόσια ζωή, να συσκοτίζει τα πραγματικά προβλήματα και να υποβαθμίζει τα επιτεύγματα του τόπου εμφανίζοντας την Ελλάδα ως χώρα του τζόγου και των κουλοχέρηδων. Η χώρα δεν θα κινείται στο ρυθμό που θέλει η Νέα Δημοκρατία για τους δικούς της μικροκομματικούς λόγους, αλλά στο ρυθμό των εθνικών συμφερόντων στην πορεία προς τον 21ο αιώνα. Για το λόγο αυτό η κυβέρνηση αποφάσισε να στερήσει από τη Νέα Δημοκρατία κάθε πρόσχημα για την παραπλάνηση του ελληνικού λαού. Το ¨Ολυμπιακό Βιντεολόττο¨ δεν θα προχωρήσει. Άλλωστε ως τμήμα της Ολυμπιακής προετοιμασίας έχει νόημα μόνο όταν υπάρχει κλίμα σοβαρότητας, υπευθυνότητας και συναίνεσης. Και όχι κλίμα μικροπολιτικής δημαγωγίας. Η κυβέρνηση θα διασφαλίσει όλους τους πόρους που είναι αναγκαίοι για την Ολυμπιακή προετοιμασία και τα έργα πολιτιστικής και αθλητικής υποδομής σύμφωνα με τις δεσμεύσεις που έχει αναλάβει η χώρα διεθνώς». Με αφορμή την ανωτέρω δήλωση του πρωθυπουργού Κ. Σημίτη, ο πρόεδρος της ΝΔ Κ. Καραμανλής δηλώνει στη βουλή: «Σήμερα πετύχαμε μια μεγάλη νίκη. Είναι η πρώτη μεγάλη νίκη στον αγώνα κατά της αδιαφάνειας και της διαφθοράς». Λέει ακόμη: «Έπρεπε να βάλουμε εμείς τόσο πολύ τις φωνές για να  το πάρει  πίσω».  Ο εκπρόσωπος Τύπου της ΝΔ Α. Σπηλιωτόπουλος, με αφορμή την απόφαση του πρωθυπουργού να μην προχωρήσει η υπόθεση του «Ολυμπιακού Βιντεολόττο», δηλώνει μεταξύ άλλων ότι: «Όταν συγκρούονται οι δυνάμεις της διαφθοράς και οι δυνάμεις των ολίγων με τους πολίτες αυτής της χώρας, οι νικητές είναι οι πολίτες και κυρίως οι νέοι»(λέει ότι: «Αυτό ήταν μόνο η αρχή»).Ο Υπ. Εξωτερικών  Γ. Παπανδρέου  έχει στη Ρώμη συνάντηση-συνομιλία με τον Ιταλό ομόλογο  του Λ. Ντίνι.  Οι δύο υπουργοί συζητούν μεταξύ των άλλων και το θέμα της αναγνώρισης της Τουρκίας ως υποψήφιας για ένταξη στην Ε.Ε.  Σε ανακοίνωση του Ιταλικού υπουργείου Εξωτερικών αναφέρεται ότι η Ιταλική κυβέρνηση θεωρεί αναγκαία την κατάληξη σε μια φόρμουλα «που θα προσδέσει την Τουρκία με την Ε.Ε.». Στην ανακοίνωση αναφέρεται ότι η ιταλική κυβέρνηση θεωρεί αναγκαία και «την προσαρμογή και εναρμόνιση των κανόνων συμπεριφοράς της Τουρκίας με εκείνους της Ε.Ε.». Ο Υπ. Εξωτερικών  Γ. Παπανδρέου έχει στη Ρώμη συνάντηση με τον Ιταλό ομόλογό του Λ. Ντίνι. Οι δύο υπουργοί συζήτησαν μεταξύ άλλων και το θέμα της αναγνώρισης της Τουρκίας ως υποψήφιας για ένταξη στην Ε.Ε. Σε ανακοίνωση του ιταλικού Υπ. Εξωτερικών αναφέρει ότι η ιταλική κυβέρνηση «θεωρεί αναγκαία την κατάληξη σε μια φόρμουλα που θα προσδέσει την Τουρκία με την Ε.Ε.». Στην ίδια ανακοίνωση αναφέρει ότι η ιταλική κυβέρνηση θεωρεί αναγκαία και «την προσαρμογή και εναρμόνιση των κανόνων συμπεριφοράς της Τουρκίας με  εκείνους  της Ε.Ε.».Ο πρόεδρος  του Συνασπισμού Ν. Κωνσταντόπουλος αναφερόμενος στα ελληνοτουρκικά: «Χρέος του πολιτικού κόσμου και στις δύο χώρες είναι  να  εναρμονιστούν  οι κυβερνήσεις με τα αισθήματα των λαών τους και να εργαστούν με στόχο να καλυτερεύσει η κοινή πραγματικότητα  της γειτονίας, ώστε να ανοίξει ο δρόμος της συνεννόησης και της φιλίας, πάντα με τη ρήτρα της αμοιβαίας ασφάλειας και του αμοιβαίου σεβασμού των διεθνών κανόνων για την ειρηνική συνύπαρξη  των  λαών». Το Διεθνές Συμβούλιο των «Γιατρών Χωρίς Σύνορα» διαγράφει από τις τάξεις του το ελληνικό τμήμα Οργάνωσης «για τις θέσεις που πήρε κατά τη διάρκεια της σύγκρουσης στο Κοσσυφοπέδιο» (Οι  Έλληνες ήθελαν να βοηθήσουν και τους Σέρβους, ενώ το Κεντρικό Συμβούλιο ήθελε να βοηθηθούν αποκλειστικά οι Κοσοβάροι).Αύξηση κατά 5,78% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 5.7704,26 μονάδες.
ΤΕΤΑΡΤΗ  20 ΟΚΤΩΒΡΙΟΥ  1999 ΔιεθνήΗ εθνοσυνέλευση της Ινδονησία εκλέγει ως πρόεδρο της χώρας τον 59χρονο μουσουλμάνο και σχεδόν τυφλό Αμντουραχμάν Ουαχίντ(ο Ουαχίντ συγκεντρώνει 373 ψήφους, ενώ ο αντίπαλος της Μεγκαουάτι Σουκαρνοπούτρι συγκεντρώνει  313, μετά  την εκλογή οι οπαδοί της  Σουκαρνοπούτρι  προκαλούν  βίαια  επεισόδια).Γράφεται ότι ο Αμερικανός αξιωματούχος Α. Μόουζες,  παρά τις τρείς συναντήσεις-συνομιλίες που είχε στα κατεχόμενα κυπριακά εδάφη με τον Τουρκοκύπριο ηγέτη Ρ.  Ντενκτάς, δεν κατάφερε να πείσει το συνομιλητή του να  προσέλθει σε συνομιλίες (στόχος η επίλυση του Κυπριακού – ο Μόουζες είχε και δύο συναντήσεις με τον πρόεδρο της Κύπρου Γλ. Κληρίδη). Σε δήλωση που κάνει ο Ρ. Ντενκτάς αναφέρει: «για να υπάρξει λύση στο Κυπριακό πρέπει οι Ελληνοκύπριοι να δουν τις  πραγματικότητες» (Οι Τουρκοκύπριοι δεν θα δεχθούν να κυβερνηθούν από τους Ελληνοκύπριους).
ΠΕΜΠΤΗ 21 ΟΚΤΩΒΡΙΟΥ  1999                         Αρχίζει στην Άγκυρα ο νέος γύρος (είναι ο 3ος) του ελληνοτουρκικού διαλόγου για θέματα «χαμηλής  πολιτικής» ( σε επίπεδο πρεσβευτών  και εκπροσώπων υπουργείων – οι συνομιλίες  θα συνεχιστούν και αύριο – συζητούνται θέματα που αφορούν την καταπολέμηση του οργανωμένου εγκλήματος, τη λαθρομετανάστευση, τα ναρκωτικά και θέματα που αφορούν την «τρομοκρατία» - Θα ακολουθήσουν και άλλες συνομιλίες στην Αθήνα στις 25-26 του τρέχοντος μηνός).Ο εκπρόσωπος  Τύπου της ΝΔ Α. Σπηλιωτόπουλος σε δηλώσεις του αναφερόμενος στο θέμα της «οπισθοχώρησης» που έκανε ο πρωθυπουργός Κ. Σημίτης στο «Ολυμπιακό Βιντεολόττο» λέει ότι: «Ο Κ. Σημίτης σε μια κρίσιμη αναμέτρηση έδωσε πρώτος το σύνθημα ¨ο σώζων εαυτόν σωθήτω¨»(η βουλευτής της ΝΔ Ντόρα Μπακογιάννη σε δηλώσεις της αναφέρει ότι, αν ήταν υπουργός και πάθαινε το «ρεζιλίκι» που έπαθαν χθες ορισμένοι, θα είχε την ευθιξία να παραιτηθεί). Το ηγετικό στέλεχος του ΠΑΣΟΚ Α. Πεπονής, αναφερόμενος στην απόφαση του πρωθυπουργού Κ. Σημίτη να μην ¨προχωρήσει¨ το «Ολυμπιακό Βιντεολόττο», δηλώνει: «Η απόφαση του πρωθυπουργού για απόσυρση ήταν σωστή και γενναία, η αιτιολόγησή της όμως, η εξήγηση που δόθηκε ήταν δειλή». Συνεχίζοντας λέει ότι: «Ο πρωθυπουργός θα έπρεπε  να αναγνωρίσει ότι τυχόν εφαρμογή του Βιντεολόττο θα επέτεινε τη νοσηρότητα στην κοινωνία. Αντί αυτού ο πρωθυπουργός αναζήτησε άλλη αιτιολογία που εντάσσεται στον κομματικό ανταγωνισμό».Η γ.γ. του ΚΚΕ Αλέκα Παπαρήγα χαρακτηρίζει: «¨θέατρο¨ τη διαμάχη ΝΔ-ΠΑΣΟΚ για το Βιντεολόττο». Για το ίδιο θέμα ο πρόεδρος του Συνασπισμού Ν. Κωνσταντόπουλος δηλώνει ότι: «Ο πρωθυπουργός στην υπόθεση του Βιντεολόττο έκανε άτακτη υποχώρηση».
ΠΕΜΠΤΗ 21 ΟΚΤΩΒΡΙΟΥ  1999 διεθνήΣε δηλώσεις που κάνει στα Τίρανα ο Ιταλός πρωθυπουργός Μ. Ντ’ Αλέμα λέει ότι: «Η Ιταλία θα υποστηρίξει την οικονομική  ανάπτυξη  της  Αλβανίας».Στην Ινδονησία η δημοφιλής ηγέτης της αντιπολίτευσης Μεγκαουάτι  Σουκαρνοπούτρι εκλέγεται αντιπρόεδρος της χώρας(υπερισχύει του μουσουλμάνου αντιπάλου της Χ. Χαζ με 396 έναντι 284 ψήφους. Η Σουκαρνοπούτρι είναι θυγατέρα του πρώτου προέδρου της Ινδονησίας Σουκάρνο.Στην Άγκυρα από έκρηξη βόμβας χάνει τη ζωή του ο γνωστός Τούρκος καθηγητής, δημοσιογράφος και πρώην Υπ Πολιτισμού Α. Κισλαλί – Ο Κισλαλί είχε αντιπαρατεθεί πολλές φορές με το χώρο του πολιτικού ισλάμ και με το χώρο του Εργατικού Κόμματος του Κουρδιστάν –ΡΚΚ). Με αφορμή τη δολοφονία του Α. Κισλαλί ο Τούρκος πρωθυπουργός Μπ. Ετσεβίτ δηλώνει: «Αυτοί που θέλουν να δημιουργήσουν χάος με επιθέσεις εναντίον σημαντικών διανοουμένων της χώρας, δεν θα καταφέρουν να πετύχουν ποτέ το στόχο τους».Η κατάσταση στην ρωσο-τσετσενική διένεξη είναι συγκεχυμένη. Το ρωσικό υπουργείο Άμυνας ισχυρίζεται ότι δεν έγινε βομβαρδισμός εναντίον του Γκρόζνι(πρωτεύουσα της Τσετσενίας). Οι Τσετσένοι ισχυρίζονται ότι είχαν νεκρούς από τον  βομβαρδισμό εναντίον  της πρωτεύουσας του Γκρόζνι.
ΠΑΡΑΣΚΕΥΗ  22 ΟΚΤΩΒΡΙΟΥ  1999Υπό την προεδρεία του πρωθυπουργού Κ. Σημίτη συνέρχεται η Κυβερνητική Επιτροπή (γράφεται ότι στη διάρκεια της συνεδρίασης καθορίστηκε  η  πορεία  που θα ακολουθήσει η  κυβέρνηση  στο θέμα του χαρακτηρισμού της Τουρκίας ως υποψήφια για ένταξη  στην Ε.Ε.) είναι όρος εκ των ων  ουκ  άνευ  για την διεύρυνση της Ε.Ε.». Σε άλλο σημείο της  δήλωσης αναφέρει ότι οι προϋπόθεση για την αναβάθμιση των ευρωτουρκικών σχέσεων  είναι η ύπαρξη συνθηκών ¨καλής γειτονίας¨». Ολοκληρώνεται στην Άγκυρα σε θετικό κλίμα, όπως αναγράφεται, οι ελληνοτουρκικές συνομιλίες που άρχισαν  χθες (α’ μέρος του τρίτου γύρου).Η βουλή με ψήφους 141 έναντι 93 απορρίπτει την πρόταση της αντιπολίτευσης για την σύσταση Εξεταστικής Επιτροπής με σκοπό την έρευνα της υπόθεσης της πτήσης ( προς Βουκουρέστι) του πρωθυπουργικού «Φάλκον» (είχε συνέπεια των θάνατο του αναπληρωτή υπουργού Εξωτερικών Γ. Κρανιδιώτη).Πτώση κατά 1,24% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί  στις  5.600,15 μονάδες. ΠΑΡΑΣΚΕΥΗ  22 ΟΚΤΩΒΡΙΟΥ  1999 διεθνήΣυλλαμβάνεται στο Γκστάαντ της Ελβετίας ο Μόρις Παπόν(89 ετών) που έχει καταδικασθεί από τα γαλλικά δικαστήρια σε κάθειρξη 10 ετών για «συνενοχή σε εγκλήματα κατά της ανθρωπότητας»(ήταν νομάρχης του Μπορντό στη διάρκεια της κατοχής – Β’ Παγκόσμιο Πόλεμο).Συνεχίζεται στην  Τουρκία  ο  θόρυβος  από τη δολοφονία  του  πρώην υπουργού και  διανοούμενου  Α. Κισλαλί.Γράφεται ότι δυνάμεις πιστές στον πρόεδρο της Συρίας Χ. Άσαντ, ύστερα από πολυήμερες αιματηρές συγκρούσεις, διέλυσαν τον ιδιωτικό στρατό που είχε δημιουργήσει ο αδελφός του προέδρου Χ. Άσαντ, Ρ. Άσαντ.Η κατάσταση στην ρωσο-τσετσενική διένεξη εξακολουθεί να είναι συγκεχυμένη. Οι Ρώσοι αξιωματούχοι ισχυρίζονται ότι δεν έγινε βομβαρδισμός του Γκρόζνι αλλά μια ειδική επιχείρηση των ρωσικών δυνάμεων. Οι Τσετσένοι ισχυρίζονται ότι το κέντρο του Γκρόζνι δέχθηκε επίθεση με πυραύλους, με αποτέλεσμα να χάσουν την Ζωή τους πάνω από  100 Τσετσένοι και να τραυματιστούν πολύ περισσότεροι.
ΣΑΒΒΑΤΟ  23 ΟΚΤΩΒΡΙΟΥ  1999    Ο Υπ. ΠΕΧΩΔΕ Κ. Λαλιώτης σε συνέντευξή του στην εφημερίδα «Επενδυτής», λέει μεταξύ άλλων ότι: «Η Νέα Δημοκρατία είχε ανέκαθεν αιμομικτικές σχέσεις με τα διαπλεκόμενα»(χαρακτηρίζει τον αρχηγό της ΝΔ Κ. Καραμανλή ως «αρχηγό με ημερομηνία λήξης».Σε δηλώσεις που κάνει στη Θεσσαλονίκη ο πρόεδρος του Συνασπισμού Ν. Κωνσταντόπουλος κατηγορεί την κυβέρνηση ότι ακολουθεί «συντηρητικές επιλογές που ανάγουν το ΠΑΣΟΚ σε νεοφιλελεύθερο κόμμα». Σε άλλο σημείο: «Ο Συνασπισμός είναι εναντία στην κομματική αυτοδυναμία, αλλά παράλληλα συντείνει και στην καθιέρωση ενός προοδευτικού πολιτικού σκηνικού». ΣΑΒΒΑΤΟ  23 ΟΚΤΩΒΡΙΟΥ  ΔιεθνήΤο κακουργιοδικείο του Παλέρμο αθωώνει, «ελλείψει επαρκών στοιχείων», τον επί επτά φορές πρωθυπουργό της Ιταλίας Τζ. Αντρεότι από την κατηγορία της συνεργασίας με τη σικελική μαφία. Μετά την ανακοίνωση της απόφασης ο Τζ. Αντρεότι δηλώνει: «Προσωπικά εγνώριζα ότι ήταν ανυπόστατες οι κατηγορίες, σήμερα η ατμόσφαιρα είναι καλύτερη παρά πριν ένα χρόνο»(το Σεπτέμβριο ο Αντρεότι είχε αθωωθεί από την κατηγορία της ηθικής αυτουργίας στη δολοφονία του δημοσιογράφου Μ. Πεκορέλι).Ο Υπ. Εξωτερικών  της Ινδίας Α. Πάνια απορρίπτοντας την πρόταση του Πακιστάν για διάλογο εφ’ όλης της ύλης με την Ινδία, σε συνέντευξη του που δημοσιεύεται στην εφημερίδα «Asia Age» δηλώνει: «Γιατί να συνομιλούμε; Πρέπει να δούμε με ποιον έχουμε να κάνουμε ως συνομιλητή, πως περιβλήθηκε εξουσίας. Δεν είναι πραξικόπημα κάποιου που έχει την εξουσία, την πολιτική ή την στρατιωτική. Είναι πραξικόπημα ενός αποτεθέντος. Που είναι ο νόμος;Οι ισχυρισμοί στρατιωτικών  αξιωματούχων των δυνάμεων της Τσετσενίας ότι κατέρριψαν δύο ρωσικά μαχητικά αεροπλάνα διαψεύδεται από αξιωματούχους της ρωσικής αεροπορίας.
ΚΥΡΙΑΚΗ  24 ΟΚΤΩΒΡΙΟΥ  1999Η βουλευτής του Συνασπισμού Μαρία Δαμανάκη σε δηλώσεις της στο ραδιοφωνικό σταθμό «Φλάς» λέει και τα εξής: «Ο συνασπισμός βρίσκεται σε προεκλογική  δυσκολία και είναι φυσικό να αναπτύσσονται και από τα μέλη του και από τους φίλους του αμυντικά αντανακλαστικά που λένε το εξής απλό με το οποίο εγώ συμφωνώ, ότι: Είστε λίγους μήνες πριν από τις εκλογές, επιτέλους είναι ανάγκη να εργαστείτε όλοι ώστε αυτό το κόμμα να επιβιώσει εκλογικά και να έχει ένα καλό εκλογικό αποτέλεσμα. Όταν σε   3-4 μήνες ενδεχομένως έχουμε εκλογές, πρέπει να σκεφτούμε σοβαρά αν θέλουμε ένα συνέδριο το οποίο σε όλα τα κόμματα δημιουργεί εσωστρέφεια και αντιπαράθεση». Ο πρόεδρος του Συνασπισμού Ν. Κωνσταντόπουλος επισκέπτεται το Οικουμενικό Πατριαρχείο Κωνσταντινουπόλεως. Επισκέπτεται  επίσης  σεισμοπαθείς  στη Γιαλόβα και  το Γκιολτζούκ.ΚΥΡΙΑΚΗ  24 ΟΚΤΩΒΡΙΟΥ  1999 ΔιεθνήΟ Τούρκος πρωθυπουργός Μ. Ετσεβίτ σε συνέντευξη του στο αμερικανικό περιοδικό «Νιουσγουικ», αναφερόμενος στα ελληνοτουρκικά  λέει: «Ο σεισμός στην Τουρκία είχε θετικές επιπτώσεις στο διάλογο που ήδη έχει αρχίσει μεταξύ των δύο υπουργών εξωτερικών. Δεν είναι ρεαλιστικό να περιμένει κανείς ότι θα αντιμετωπιστούν αμέσως τα βασικά θέματα – το Αιγαίο, η υφαλοκρηπίδα, τα χωρικά ύδατα. Ο διάλογος θα πρέπει να είναι σχετικός με οικονομικά και πολιτιστικά θέματα». Σε άλλο σημείο, αναφερόμενος στο Κυπριακό: «Δεν πιστεύουμε ότι υπάρχει σοβαρό πρόβλημα στην Κύπρο. Πριν από την τουρκική ενέργεια το 1974, υπήρχε συνεχής σύγκρουση στο νησί – η γενοκτονία κατά των Τούρκων, η εσωτερικές έριδες μεταξύ των Ελλήνων. Από τότε υπάρχει συνεχής ειρήνη». Σε άλλο σημείο: «Το γεγονός ότι στο νησί υπάρχουν δύο τελείως ανεξάρτητα κράτη πρέπει να αναγνωριστεί.  Μπορεί να μην υπάρξει διπλωματική αναγνώριση, αλλά θα πρέπει να αναγνωριστεί ότι υπάρχουν δύο διαφορετικές αυτόνομες κοινότητες».Στην κηδεία (23/10) του δολοφονηθέντος Τούρκου δημοσιογράφου και πρώην υπουργού Α. Κισλαλί παραβρίσκεται ολόκληρη σχεδόν η στρατιωτική ηγεσία της Τουρκίας και χιλιάδες ένστολοι αξιωματικοί (κατά την άφιξη του προέδρου Σ. Ντεμιρέλ και του πρωθυπουργού Μπ. Ετσεβίτ πολλοί από τους παρευρισκόμενους στην κηδεία φωνάζουν: «Οι δολοφόνοι βρίσκονται στο κοινοβούλιο» -  αναφέρονται στο ισλαμικό ¨Κόμμα της Αρετής¨).
ΔΕΥΤΕΡΑ 25 ΟΚΤΩΒΡΙΟΥ  1999 Ο πρωθυπουργός Κ. Σημίτης έχει συνάντηση με τον γραμματέα της Κ.Ε. του ΠΑΣΟΚ Κ. Σκανδαλίδη. Σε δηλώσεις που κάνει ο Κ. Σκανδαλίδης κατά την έξοδό του από το Μέγαρο Μαξίμου αναφερόμενος στα περί «Νέων σκανδάλων» που προτίθεται να φέρει στα φώς η ΝΔ, λέει: «Συνεχίζεται η οπερετική προσπάθεια της αξιωματικής αντιπολίτευσης να βγει στο φώς των πολιτικών πρωτοβουλιών με μια κίνηση προς το παρελθόν. Η ιστορία μόνο σαν φάρσα επαναλαμβάνεται. Δεν γίνονται ανένδοτοι χωρίς ιδέες και οράματα και με ανθρώπους που ουσιαστικά έχτισαν αυτό το κράτος. Εάν η ΝΔ πάει έτσι μέχρι  τις εκλογές, θα  μας διευκολύνει».Φθάνει  στη Θεσσαλονίκη  ο Πρόεδρος της Δημοκρατίας Κ. Στεφανόπουλος προκειμένου να παραστεί στις εκδηλώσεις για την επέτειο της απελευθέρωσης της Πόλης από τους Τούρκους και τις εκδηλώσεις για την επέτειο της 28ης Οκτωβρίου 1940. Σε δηλώσεις που κάνει αναφέρει και τα εξής: «Βρίσκω τόσο ομαλή την πολιτική ζωή της χώρας και τόσο σύμφωνη με το Σύνταγμα και τους νόμους που δεν αισθάνομαι να κάνω καμία παραίνεση προς κανένα. Τόσο η κυβέρνηση όσο και τα κόμματα της αντιπολίτευσης λειτουργούν από απόψεως συνταγματικής και πολιτικής κατά τον καλύτερο τρόπο τον οποίο έχει γνωρίσει η Ελλάδα σε αυτά τα 170 χρόνια ελεύθερης ζωής. Πρέπει να αισθανόμαστε και δικαιούμαστε να αισθανόμαστε αισιόδοξα γιατί έχουμε τις δυνατότητες να πετύχουμε την  ποθητή ευημερία, καθώς  και  την  εξασφάλιση  της  ειρήνης  στην  περιοχή  μας».Σε δηλώσεις που κάνει στην Άγκυρα ο πρόεδρος του Συνασπισμού Ν. Κωνσταντόπουλος: «Ο Συνασπισμός θέλει να μπορέσει να πορευθεί η Τουρκία προς την Ευρώπη με τα κριτήρια που ισχύουν για κάθε υποψήφια χώρα». Συνεχίζοντας λέει ότι «στο πλαίσιο της Ε.Ε. είναι αδιανόητο μια χώρα να έχει διεκδικήσεις σε βάρος άλλης, είναι αδιανόητο να μιλάμε για διχοτόμηση της Κύπρου». Ο Υπ. Εξωτερικών  Γ. Παπανδρέου δηλώνει τα κατωτέρω: «Θέλω να διαψεύσω με τον πιο κατηγορηματικά τρόπο την είδηση που μετέδωσε το τηλεοπτικό δίκτυο Τουρκίας CNN Turk, σύμφωνα με την οποία φέρομαι να ανακοίνωσα σήμερα ότι η Ελλάδα θα υποστηρίξει άνευ όρων την υποψηφιότητα της Τουρκίας στην Ε.Ε., στο Ελσίνκι. Πρόκειται για κατασκευασμένη είδηση που δημιουργεί ερωτήματα για τους στόχους και τη σκοπιμότητα που εξυπηρετεί. Η Ελληνική κυβέρνηση έχει επανειλημμένα εκφράσει με σαφήνεια τις θέσεις για το θέμα της υποψηφιότητας της Τουρκίας».Πτώση κατά 0,40% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 5.777,89 μονάδες.
ΔΕΥΤΕΡΑ  25 ΟΚΤΩΒΡΙΟΥ  1999 Διεθνή Ο Βούλγαρος πρωθυπουργός Ι. Κοστόφ έχει στη Σόφια συνάντηση με τον Αλβανό ομόλογο του Π. Μάικο. Οι δύο πρωθυπουργοί συζήτησαν διμερή και διεθνή θέματα. Σε δηλώσεις που κάνει ο Ι. Κοστόφ, λέει μεταξύ άλλων: «Η Βουλγαρία επιθυμεί το πρόβλημα του Κοσσυφοπεδίου να λυθεί χωρίς διόρθωση των συνόρων». Σε άλλο σημείο των δηλώσεων ο Βούλγαρος πρωθυπουργός αναφέρει ότι:  «Η χώρα του υποστηρίζει την ένταξη της ¨ΠΓΔΜ¨  στο ΝΑΤΟ και την Ε.Ε. Σε δηλώσεις που κάνει ο Π. Μάικο αναφέρει ότι: «Η διαίρεση της ¨ΠΓΔΜ¨ ουδέποτε συζητήθηκε στην Αλβανία» (οι δύο πρωθυπουργοί τάσσονται κατά της αλλαγής συνόρων στην περιοχή). Σύμφωνα με ανακοίνωση του υπουργείου Εσωτερικών της Τυνησίας πρόεδρος της χώρας επανεκλέγεται ο Ζ. Μπεν Αλί(συγκέντρωσε το 99,42% των ψήφων).Ο Αλβανός πρωθυπουργός Π. Μάικο ανακοινώνει την απόφαση του να παραιτηθεί από την θέση του(αιτία: «η πίεσης  από τις τελευταίες εξελίξεις στο Σοσιαλιστικό Κόμμα).Αρχίζουν στο Σβέτι Στεφάν (Άγιος Στέφανος) του Μαυροβούνιο Μεταξύ Σέρβων και Μαυροβούνιων με στόχο την διευθέτηση των διαφορών που χωρίζουν τις δύο πλευρές και που μπορεί να οδηγήσουν στην απόσχιση του Μαυροβουνίου από την Γιουγκοσλαβική Ομοσπονδία. Σε δηλώσεις του Μαυροβούνιου πρωθυπουργού Φ.  Βουγιάνοβιτς αναφέρει και τα εξής: «Διαπιστώσαμε ότι υπάρχουν διαφορετικές απόψεις, αλλά υποσχεθήκαμε να καταβάλουμε τη μεγαλύτερη δυνατή προσπάθεια να μείνουν ενωμένες οι Δημοκρατίες της Σερβίας και του Μαυροβουνίου».   Συνεχίζονται οι βομβαρδισμοί της ρώσικης αεροπορίας εναντίον  τσετσενικών στόχων. Επίσης, εντείνονται οι συγκρούσεις γύρω από το Γκρόζνι.Στην Αργεντινή, με καταμετρημένο το 97,2% των ψήφων, νέος πρόεδρος της χώρας εκλέγεται ο υποψήφιος της κεντροαριστερής αντιπολίτευσης Φ. ντε λα Ρουά(συγκεντρώνει το 48,4% των ψήφων. Ο υποψήφιος των Περονιστών Ε. Ντουάλντε  συγκεντρώνει  το 38%  των  ψήφων).Ο Τούρκος πρωθυπουργός Μπ. Ετσεβίτ έχει στην Άγκυρα συνάντηση-συνομιλία με τον Ισραηλινό ομόλογο του Ε. Μπάρακ (οι δύο άνδρες δηλώνουν, μεταξύ άλλων, ότι η συνεργασία μεταξύ των χωρών τους δεν στρέφεται «εναντίον τρίτης χώρας».)
ΤΡΙΤΗ  26 ΟΚΤΩΒΡΙΟΥ  1999Γράφεται ότι ο πρόεδρος της ΝΔ Κ. Καραμανλής, μιλώντας στη Θεσσαλονίκη σε στελέχη του κόμματό του, ανέφερε ότι: «Η ΝΔ θα συνεχίσει ασυμβίβαστη και με μεγαλύτερη ένταση τον αγώνα κατά της διαφθοράς και εναντίον των ¨διαπλεκόμενων συμφερόντων¨ .Σε δηλώσεις που κάνει στη Θεσσαλονίκη ο Υπ. Άμυνας Α. Τσοχατζόπουλος αναφερόμενος στο Κυπριακό: «Δεν μπορούμε να ξεχάσουμε τα αδέλφια μας στην Κύπρο. Και στέλνουμε ένα μήνυμα, ότι δεν αποδεχθούμε καμία λύση που δεν θα διασφαλίζει την επάνοδο των προσφύγων στα σπίτια τους και δεν θα αποκαταστήσει την ελευθερία και την δημοκρατία στην ενιαία ελεύθερη Κυπριακή Δημοκρατία μέλος της Ε.Ε.».Σε δηλώσεις που κάνει ο πρόεδρος του Συνασπισμού Ν. Κωνσταντόπουλος μετά την ολοκλήρωση των επαφών που είχε στην Άγκυρα (συνάντηση με τον πρόεδρο Σ. Ντεμιρέλ  - συναντήσεις με αρχηγούς πολιτικών κόμματων), λέει ότι «Τουρκία και Ελλάδα πρέπει να οικοδομήσουν το κοινό τους μέλλον στο πλαίσιο της Ε.Ε.» Σε άλλο σημείο των δηλώσεων του λέει : «Η Ελλάδα δεν θα πρέπει αν εμποδίσει την ευρωπαϊκή προοπτική της Τουρκίας . Η Τουρκία πρέπει να προσαρμοστεί στις αρχές και τους κανόνες που διέπουν την Ε.Ε.» (Ο Σ. Ντεμιρέλ δηλώνει ότι «η επίλυση των μεταξύ μας διαφορών είναι  δυνατή». Ολοκληρώνεται στην Αθήνα ο τρίτος γύρος του ελληνοτουρκικού διαλόγου. Όπως γράφεται οι δύο πλευρές αντάλλαξαν σχέδια συμφωνιών για θέματα τουρισμού, περιβάλλοντος, πολιτιστικών και μορφωτικών σχέσεων κ.α. (αποφασίστηκε  η  σύσταση  ομάδων  εργασίας).
ΤΡΙΤΗ  26 ΟΚΤΩΒΡΙΟΥ  1999 ΔΙΕΘΝΉΟ Αλβανός  πρωθυπουργός Π. Μάικο υποβάλλει  στον  ΠτΔ  Αλβανίας Ρ. Μεϊντάνι την παραίτηση του, η οποία έγινε δεκτή.Οι ρωσικές δυνάμεις σφίγκουν  τον κλοιό  γύρω από το Γκρόζνι. Οι ρώσικές δυνάμεις ισχυρίζονται ότι έχουν μπει σε χωριά που βρίσκονται στα περίχωρα της τσετσενικής πρωτεύουσας.Ο εκπρόσωπος της Ε.Ε. σε θέματα Εξωτερικής πολιτικής και Ασφάλειας Χ. Σολάνα( πρώην γ.γ. του ΝΑΤΟ ανέλαβε τα καθήκοντα του ως επικεφαλής της Κοινής Εξωτερικής Πολιτικής και πολιτικής Άμυνας της Ε.Ε. 18/10/99) μιλώντας στο Ε. Κοινοβούλιο εκφράζει την ελπίδα ότι: «Μέχρι το τέλος του έτους θα υπάρξει μια κοινή θέση των «15» σχετικά με την Κύπρο και τη Τουρκία. Λέει ακόμα ότι:  «Η κατάσταση στα Βαλκάνια αποτελεί ¨ουσιαστικό θέμα¨ για την  εξωτερική  πολιτική  Ασφαλείας  της  Ε.Ε.»Ο Εισαγγελέας του Ανώτατου Ακυρωτικού Δικαστηρίου της Τουρκίας Β. Σαβάς σε δηλώσεις του αναφέρει, μεταξύ άλλων, ότι: «Το κοινοβούλιο με τη σημερινή του μορφή δεν πρόκειται να λάβει ούτε ένα από τα μέτρα που έχουν ανακοινωθεί για την καταπολέμηση της ισλαμικής οπισθοδρόμησης». (οι δηλώσεις Σαβάς προκαλούν αντιδράσεις).
ΤΕΤΑΡΤΗ 27 ΟΚΤΩΒΡΙΟΥ  1999   Συνέρχονται στη Θεσσαλονίκη οι υπουργοί εξωτερικών των χωρών-μελών του ¨Οργανισμού για την Συνεργασία στον Εύξεινο Πόντο¨(ΟΣΕΠ) (οι σύνεδροι αποφεύγουν  να πάρουν απόφαση για τη διεύρυνση του αριθμού των χωρών-μελών του οργανισμού – εκλέγουν ως  νέο  γ.γ. του  Οργανισμού  τον  Γεωργιανό  Υπ. Εξωτερικών Β. Τσετσελασβίλι).Ο Υπ. Εξωτερικών Γ. Παπανδρέου έχει στη Θεσσαλονίκη, στο περιθώριο της συνόδου  των Υπ. Εξωτερικών του ¨Οργανισμού για τη Συνεργασία στον Εύξεινο Πόντο¨ (ΟΣΕΠ). Έχει επίσης  συνάντηση με τον Τούρκο Υπ. Εξωτερικών Ι. Τζεμ. Οι δύο υπουργοί Εξωτερικών Ελλάδος και Τουρκίας σε δηλώσεις τους «εκφράζουν την ικανοποίηση τους για τα μέχρι τώρα αποτελέσματα του  διεξαγόμενου ελληνοτουρκικού  διαλόγου, για τα λεγόμενα θέματα ¨χαμηλής πολιτικής¨». Πτώση κατά 2,42% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθεί στις 5.390,37 μονάδες.ΤΕΤΑΡΤΗ 27 ΟΚΤΩΒΡΙΟΥ  1999 διεθνή Συνεχίζονται οι ρωσικοί βομβαρδισμοί της αεροπορίας και η δράση του πυροβολικού εναντίον τσετσενικών στόχων. Οι Ρώσοι ισχυρίζονται ότι βομβαρδίζουν θέσεις ισλαμιστών ανταρτών.Ο πρόεδρος της Λιθουανίας Β. Αντάμκους αποδέχεται την παραίτηση που του υπέβαλε ο πρωθυπουργός της χώρας Ρ. Πάξας.Σύμφωνα με το περιεχόμενο ψηφίσματος που υιοθετεί το Ευρωπαϊκό Κοινοβούλιο το Επιχειρησιακό Κέντρο της Υπηρεσίας για την Ανασυγκρότηση του Κοσσυφοπεδίου θα πρέπει να εδρεύει στην Πρίστινα και να διαθέτει ένα σημαντικό βαθμό αυτονομίας (ο ¨Οργανισμός για την ανασυγκρότηση των Βαλκανίων¨,  εδρεύει στη Θεσσαλονίκη).
ΠΕΜΠΤΗ  28 ΟΚΤΩΜΒΡΙΟΥ  1999Γιορτάζεται σε ολόκληρη τη χώρα η επέτειος της 28ης Οκτωβρίου του 1940. Στη μεγάλη στρατιωτική παρέλαση που πραγματοποιείται στη Θεσσαλονίκη παραβρίσκεται και ο πρόεδρος της Δημοκρατίας Κ. Στεφανόπουλος. Σε δηλώσεις που κάνει, μετά το τέλος της παρέλασης, αναφέρει και τα εξής: « Η 28Η Οκτωβρίου είναι  πάντοτε γεμάτη εθνική συγκίνηση και πατριωτικές αναμνήσεις. Και η μεν συγκινήσεις αφορούν όλους μας, όπως πιστεύω, οι αναμνήσεις είναι προνόμιο δικό μας, των παλαιότερων. Αλλά πρέπει οι νεότεροι να μάθουν όλα όσα αφορούν αυτές τις μεγάλες ημέρες και πιστεύω ότι η υποχρέωση των σχολείων, αλλά και των γονέων, να διδάξουν στα παιδιά ότι ξέρουν. Η εθνική μνήμη πρέπει να έχει συνέχεια για να παραμείνει πάντοτε ζωντανή». Ο πρόεδρος της ΝΔ για την επέτειο της 28ης Οκτωβρίου 1940: « Το μήνυμα της σημερινής  ημέρας είναι εθνική ενότητα και ομοψυχία για να μπορούμε να παίξουμε πρωταγωνιστικό ρόλο στην ευρύτερη περιοχή μας και να μπορούμε να υπερασπιστούμε τα εθνικά μας δίκαια και τα ζωτικά μας συμφέροντα» (δηλώσεις μετά το τέλος κάνει και ο Υπ. Άμυνας Α. Τσοχατζόπουλος).Ο Πρόεδρος της Δημοκρατίας Κ. Στεφανόπουλος εγκαινιάζοντας στη Γέφυρα Θεσσαλονίκης, Μουσείο Βαλκανικών Αγώνων, λέει: «Δεν κάλυψε η υπόλοιπη Ελλάδα τη Μακεδονία. Η Μακεδονία κάλυψε  και καλύπτει την Ελλάδα». Λέει ακόμα ότι: «Η Μακεδονία παραμένει πάντοτε προφυλακή».
ΠΕΜΠΤΗ  28 ΟΚΤΩΒΡΙΟΥ  1999 διεθνή Σε δηλώσεις που κάνει στο τουρκικό πρακτορείο ειδήσεων «Ανατολή» ο Τούρκος Υπουργός Εξωτερικών Ι. Τζεμ , αναφερόμενος στα ελληνοτουρκικά,  λέει ότι: «Η  Τουρκία θα εξακολουθεί να συμβάλλει στο θετικό κλίμα που ήδη υπάρχει μεταξύ της Τουρκίας και της Ελλάδας».  Σε άλλο σημείο των δηλώσεών του αναφέρει ότι:  «Όταν ξεκινήσει μια θετική περίοδο με μια χώρα με τη οποία είχαμε επί χρόνια πολύ αντίθετες προσεγγίσεις, τότε πρέπει να είμαστε επιφυλακτικοί».Ο Αλβανός πρόεδρος Ρ. Μεϊντάνι δίνει στο Ι. Μέτα την εντολή σχηματισμού νέα κυβέρνησης (ο Ι. Μέτα προτάθηκε από το Σοσιαλιστικό Κόμμα και από τα άλλα κόμματα που συμμετέχουν στον κυβερνητικό συνασπισμό – ο Μέτα είναι  30 χρονών και ήταν  πρόεδρος  του  Σοσιαλιστικού  Κόμματος).Το γερμανικό Υπ. Άμυνας με ανακοίνωση του: «Επιβεβαιώνει  τη συνεργασία Γερμανίας-Τουρκίας, ¨όχι για την κατασκευή χημικών¨ αλλά εργαστηρίου ανίχνευσης τους».  Σύμφωνα  με  την  ανακοίνωση: «Το  εργαστήριο αυτό δίνει τη δυνατότητα στην Τουρκία να αμυνθεί σε περίπτωση χρήσης χημικών όπλων και να προστατεύσει τους στρατιώτες και  τους  πολίτες  της».   Ο Γερμανός Υπ. Εξωτερικών Γ. Φίσερ, μιλώντας στο κοινοβούλιο της χώρας του αναφερόμενος στο θέμα των σχέσεων Τουρκίας-Ε.Ε. λέει: «Ο σεβασμός των ανθρωπίνων δικαιωμάτων από την Τουρκία είναι απαραίτητη προϋπόθεση για τη προσέγγισή της με την Ε.Ε. Η Τουρκία πρέπει να τηρήσει τα κριτήρια της Κοπεγχάγης, δηλαδή πολιτική σταθερότητα, οικονομική  σταθερότητα,  οικονομική  ανάπτυξη, σεβασμός των μειονοτήτων».  Ο Γιουγκοσλάβος Υφυπουργός Εξωτερικών Ν. Βούγιοβιτς σε δηλώσεις του αναφέρει ότι: «Οι Δυτικές δυνάμεις, μετά τους ΝΑΤΟϊκούς βομβαρδισμούς, προσπαθούν να βλάψουν τη Γιουγκοσλαβία χρησιμοποιώντας όλα τα μέσα, μεταξύ  των οποίων την εισαγωγή ¨ πλαστού χρήματος¨».
ΠΑΡΑΣΚΕΥΗ  29 ΟΚΤΩΒΡΙΟΥ  1999                Ο Πρόεδρος της Δημοκρατίας Κ. Στεφανόπουλος σε δηλώσεις που κάνει (28/10) κατά τη διάρκεια της τελετής ανακήρυξης του ως επίτιμου δημότη του Δήμου Μακεδνών (Καστοριά) αναφέρει, μεταξύ άλλων ότι: «Διανύουμε την  πλέον  πολιτισμένη  και  δημοκρατική  περίοδο  και  ότι  η  Ελλάδα  αποτελεί  ¨υπόδειγμα¨  για  τα  Βαλκάνια».Ο Υπ. Εξωτερικών Γ. Παπανδρέου έχει στο Βερολίνο συνάντηση με τον Γερμανό Υπ. Εξωτερικών(ομόλογό του) Γ. Φίσερ. Μεταξύ των θεμάτων που συζητούν οι δύο υπουργοί είναι το θέμα της αναγνώρισης της Τουρκίας ως υποψήφιας για ένταξη στην Ε.Ε.  χώρας. Σε δηλώσεις που κάνει ο Γερμανός υπουργός αναφέρει και τα εξής: «Η συζήτηση για υποψηφιότητα της Τουρκίας στην Ε.Ε. έχει οδηγήσει στη βελτίωση των σχέσεων Ελλάδας και Τουρκίας. Η βελτίωση θα βοηθήσει και το θέμα της Κύπρου». «Έχω κάνει ξεκάθαρό στην Τουρκία ότι το να γίνει μέλος της Ε.Ε. σημαίνει και αλληλεγγύη προς τα υπόλοιπα μέλη.  Όταν μια χώρα μέλος της Ε.Ε. έχει κάποιο πρόβλημα, αυτό το πρόβλημα είναι κοινό για όλα τα μέλη». Αύξηση κατά 0,96% σημειώνει ο γενικός δείκτης τιμών των μετοχών  στο χρηματιστήριο Αθηνών, με αποτέλεσμα να διαμορφωθεί στις 5.442,14 μονάδες.ΠΑΡΑΣΚΕΥΗ  29 ΟΚΤΩΒΡΙΟΥ  1999 ΔιεθνήΟ Χ. Σολάνα, Εκπρόσωπος της  Ε.Ε. για θέματα Άμυνας και Εξωτερικής Πολιτικής και ο Κρ. Πάτεν, αρμόδιος για τις Εξωτερικές Υποθέσεις  Επίτροπος  της  Ε.Ε., επισκέπτονται την Πρίστινα. Σε δηλώσεις που κάνει ο Κρ. Πάτεν  αναφέρεται ότι:  «Η Ε.Ε. για το 2000 έχει προγραμματίσει να διαθέσει στο Κοσσυφοπέδιο ποσό 500 εκατομμυρίων δολαρίων (μακροπρόθεσμη βοήθεια ανοικοδόμησης)».Σε δηλώσεις που κάνει στη γαλλική εφημερίδα «Λε Φιγκαρό» ο εκπρόσωπος του ΟΗΕ στα Βαλκάνια Κ. Μπιλντ, αναφερόμενος στον πρόεδρο της Γιουγκοσλαβίας Σλ. Μιλόσεβιτς, λέει: «Πρέπει να συνεχίσουμε να απομονώνουμε τους εγκληματίες πολέμου (υπονοεί Μιλόσεβιτς),  αλλά πρέπει να κάνουμε και χειρονομίες προς τη σερβική κοινωνία  για  να  της  δείξουμε  ότι  είμαστε  έτοιμοι  να  την  βοηθήσουμε». Γράφεται ότι Ισραηλινοί και Παλαιστίνιοι διαπραγματευτές κατέληξαν σε συμφωνία για την έναρξη διαπραγματεύσεων σχετικά με το τελικό καθεστώς των κατεχομένων εδαφών (οι διαπραγματεύσεις θα αρχίσουν 7 Νοέμβριου).
ΣΑΒΒΑΤΟ  30 ΟΚΤΩΒΡΙΟΥ  1999Ο πρωθυπουργός Κ. Σημίτης μιλώντας στη Μεγαλόπολη λέει και τα εξής: «Τις τελευταίες ημέρες επιχειρείται μια μετατόπιση της δημόσιας συζήτησης από τα μεγάλα προβλήματα του λαού μας και της χώρας μας, από τα πρωτεύοντα αυτά που πρέπει να μας απασχολούν όλους, στα δευτερεύοντα. Θέλουν κάποιοι να πάμε από την πολιτική στην παραπολιτική, από τα θέματα τα οποία πρέπει να συζητάμε και να προβληματιζόμαστε στη σκανδαλολογία. Αυτή η πρακτική, την οποία επιδιώκει η αξιωματική αντιπολίτευση, συσκοτίζει τα προβλήματα του τόπου. Δηλητηριάζει την πολιτική ζωή και υποβαθμίζει τα επιτεύγματα του τόπου και του ελληνικού λαού».Ολοκληρώνονται στο Βερολίνο οι συνομιλίες του Υπ .Εξωτερικών Γ. Παπανδρέου με τον Γερμανό ομόλογό του Γ. Φίσερ. Σε δηλώσεις που κάνει ο ΓΑΠ λέει: «Για το θέμα των ευρωτουρκικών σχέσεων αλλά και της ενταξιακής πορείας της Κύπρου συμφωνήσαμε να δουλέψουμε στενά τα δύο υπουργεία μέχρι  το Ελσίνκι  για να διαμορφώσουμε, όσο γίνεται, μια κοινή προσέγγιση ώστε στο Ελσίνκι  να υπάρξει ένα αποτέλεσμα κοινώς αποδεκτό».  Ο πρόεδρος της ΝΔ Κ. Καραμανλής, μιλώντας στη Χίο, λέει μεταξύ των άλλων: «Πιστεύουμε στο ήπιο κλίμα, πιστεύουμε στο διάλογο μεταξύ των πολιτικών κομμάτων, αλλά με τη διαφθορά έχουμε μετωπική σύγκρουση. Θα φθάσουμε στα άκρα, και  θέλω να πιστεύω ότι υπάρχουν  καθαρές φωνές και μέσα στον κυβερνητικό χώρο. Να σταθούν δίπλα μας σε αυτόν τον αγώνα.  Αφού  δεν τον κάνουν μόνοι τους, θα τον κάνουμε εμείς, αλλά θέλουμε όλους τους καθαρούς Έλληνες δίπλα μας» (κατηγορεί την κυβέρνηση για «ακατάσχετη παροχολογία»).
ΣΑΒΒΑΤΟ  30 ΟΚΤΩΒΡΙΟΥ  1999 ΔιεθνήΟ Αλβανός εντολοδόχος πρωθυπουργός Ι. Μέτα ανακοινώνει τη σύνθεση της κυβέρνησης του (την ενέκρινε ο πρόεδρος  Ρ. Μεϊντάνι  - η νέα κυβέρνηση πρέπει να πάρε ψήφο εμπιστοσύνης από την βουλή). Διεξάγονται αύριο στην ¨ΠΓΔΜ¨ προεδρικές εκλογές. Περίπου  1.610.000 ψηφοφόροι καλούνται να εκλέξουν τον διάδοχό του σημερινού προέδρου Κ. Γλιγκόροφ(6 είναι οι υποψήφιοι).Οι ρωσικοί βομβαρδισμοί συνεχίζονται. Τσετσένοι αξιωματούχοι ισχυρίζονται ότι οι ρώσικες δυνάμεις βομβάρδισαν φάλαγγα αμάχων. Αντίθετα, οι Ρώσοι αξιωματούχοι ισχυρίζονται ότι η αυτοκινητοπομπή που βομβαρδίστηκε από τα ρωσικά στρατεύματα,  ήταν στρατιωτική.
ΚΥΡΙΑΚΗ 31 ΟΚΤΩΒΡΙΟΥ  1999                  Ο πρόεδρος της ΝΔ Κ. Καραμανλής μιλώντας κατά τη διάρκεια της περιοδείας  του στη Χίο και τις Οινούσες, επαναλαμβάνει ότι το κόμμα του θα κλιμακώσει τον αγώνα του εναντίον της διαφθοράς».  Λέει ακόμα ότι πήγε στράφι το Β’ Κοινοτικό Πλαίσιο Στήριξης (ΚΠΣ) και πολύ φοβάμαι ότι, ενώ βρισκόμαστε στο κατώφλι του Γ’ ΚΠΣ, με αυτόν τον τρόπο που διαχειρίζεται η κυβέρνηση το δημόσιο χρήμα είναι μια χαμένη ευκαιρία από πριν» (λέει επίσης ότι η κυβέρνηση δεν βρίσκεται στην υπηρεσία των πολιτών, αλλά των μεγάλων συμφερόντων).  Τέλος, αναφερόμενος στις καταγγελίες του πρωθυπουργού Σημίτη ότι η ΝΔ υπονομεύει την πορεία της χώρας προς την ΟΝΕ λέει: «Με λύπη μου άκουσα τον πρωθυπουργό να λέει ότι η ΝΔ υπονομεύει την πορεία προς την Ευρώπη. Η ΝΔ κατ’ εξοχήν  παράταξη του ευρωπαϊκού προσανατολισμού , παράταξη που δίνει μάχη για την ευρωπαϊκή αντίληψη, που και σήμερα στηρίζει και εγγυάται την ευρωπαϊκή προοπτική και το μέλλον της  χώρας».Ο Υπ. Αμύνης Α. Τσοχατζόπουλος, αναφερόμενος στο ενδεχόμενο να τύχει η Τουρκία «ειδικής μεταχείρισης» από την Ε.Ε. δηλώνει: «Η Ελλάδα παίρνει μια θετική στάση υπέρ της Τουρκίας στο Ελσίνκι, ζητά να εφαρμοστούν οι δεσμεύσεις και οι όροι λειτουργίας της Ε.Ε. Ο δρόμος για την Τουρκία θα ανοίξει με τους ίδιους ακριβώς όρους και με την ίδια ακριβώς μεταχείριση, όπως και με όλα τα άλλα κράτη. Δεν δεχόμαστε ειδική μεταχείριση για την Τουρκία».   Ο Κυβερνητικός Εκπρόσωπος Δ. Ρέππας σε συνέντευξή του στην εφημερίδα «Κυριακάτική Ελευθεροτυπία» αναφέρει ότι η ΝΔ στην υπόθεση του «Ολυμπιακού Βιντεολόττο» υιοθέτησε τα επιχειρήματα τριών εταιριών και ηλεκτρονικών παιχνιδιών («HAYAT REGENCY, DANCO ENERGY, I.B.C. M.»).Ο πρώην πρόεδρος της ΝΔ Μ. Έβερτ δηλώνει τα ακόλουθα: «Ο κ. Σημίτης στην περιοδεία του στην Αρκαδία ανέφερε ότι στελέχη της ΝΔ υπονομεύουν την πορεία της χώρας προς την ΟΝΕ, δίδοντας στην Ε.Ε. ψευδή στοιχεία για την πορεία της ελληνικής οικονομίας. Εάν ο κ. Σημίτης έχει στοιχεία, οφείλει να δώσει αμέσως στην δημοσιότητα, αναφερόμενος ονομαστικά ποια στελέχη, που και πότε επεδίωξαν να συκοφαντήσουν τη χώρα διεθνώς. Εάν δεν τα ονοματίσει, τότε θα δώσει κάθε δικαίωμα στον οποιοδήποτε να τον χαρακτηρίζει συκοφάντη».
ΚΥΡΙΑΚΗ 31 ΟΚΤΩΒΡΙΟΥ  1999 διεθνήΔιεξάγονται προεδρικές εκλογές  στην «ΠΓΔΜ», περίπου 1.610.000 ψηφοφόροι καλούνται να εκλέξουν τον διάδοχο του Κ. Γκλιγκόροφ (6  είναι οι υποψήφιοι).  Τα πρώτα αποτελέσματα  αναμένεται να ανακοινωθούν την επόμενη μέρα.Σε ανακοίνωση της γιουγκοσλαβικής κυβέρνησης αναφέρεται ότι από την ημέρα που οι δυνάμεις του ΝΑΤΟ ανέλαβαν τον έλεγχο του Κοσσυφοπεδίου, 267 άτομα μη αλβανικής καταγωγής έχασαν τη ζωή τους στην περιοχή αυτή.Ρωσικές πηγές αναφέρουν ότι οι ρωσικές δυνάμεις συνεχίζουν την πολιορκία του Γκρόζνι και ο αποκλεισμός της πρωτεύουσας της Τσετσενίας είναι ολοκληρωτικός.
ΔΕΥΤΕΡΑ 1 ΝΟΕΜΒΡΙΟΥ  1999Ο Υπ. Δικαιοσύνης Ε. Γιαννόπουλος με έγγραφό του ζητά από τον εισαγγελέα του Αρείου Πάγου την διεξαγωγή έρευνας για τις καταγγελίες(δημοσίευμα εφημερίδας «Απογευματινή»), συνέντευξη του βουλευτή της ΝΔ Δ. Κωστόπουλου ότι: «Για να πάρει κανείς δημόσιο έργο πρέπει να πληρώσει μίζα (στο υπουργείο ΥΠΕΧΩΔΕ)».Υπό την προεδρία του προέδρου  της  ΝΔ πραγματοποιείται σύσκεψη των τομεαρχών του κόμματος (μεταξύ των θεμάτων συζητούνται κατά τη διάρκεια της σύσκεψης είναι το «Ξυστό» - και οι παράνομες προσλήψεις στο δημόσιο .  Για το «Πρώτο» ο εκπρόσωπος Τύπου Α. Σπηλιωτόπουλος δηλώνει ότι: «Είναι καταφανής η μη τήρηση της  σχετικής  σύμβασης,  όπως  καταφανής  είναι  και  η  παράνομη ανανέωσή  της.Ο Κυβερνητικός Εκπρόσωπος Δ. Ρέππας αναφερόμενος στην επικείμενη σύνοδο των ηγετών των χωρών- μελών της Ε.Ε. στο Ελσίνκι και στο θέμα της αναγνώρισης της Τουρκία ως υποψήφια για ένταξη στην Ε.Ε. χώρας, αναφέρει. «Η ελληνική κυβέρνηση και στην Σύνοδο Κορυφής στο Ελσίνκι θα διατυπώσει τη θέση της με γνώμονα το εθνικό συμφέρον.  Δεν υπάρχει οποιοδήποτε πρόβλημα. Δεν πρόκειται να είναι οι στιγμές τόσο άσχημες για την ελληνική κυβέρνηση, για έναν πολύ απλό  λόγο: Η ελληνική κυβέρνηση έχει ξεκάθαρη, έχει σαφέστατη πολιτική για το συγκεκριμένο ζήτημα.  Είναι θέμα άλλων να αποσαφηνίσουν πλήρως την πολιτική τους, ώστε να προκύψει, και επιθυμούμε να προκύψει, συμφωνία για το θέμα της απόκτησης από την Τουρκία της ιδιότητας της υποψήφιας προς ένταξη στην Ε.Ε. χώρας.  Εμείς έχουμε ξεκαθαρίσει την πολιτική μας, ή οποία θα εκφραστεί εκείνη την ώρα συμπυκνωμένη με ένα ¨Ναι¨ ή ένα ¨Όχι¨. Μπορεί να συμβεί το ένα, μπορεί να συμβεί το άλλο». Ο Κυβερνητικός  Εκπρόσωπος  Δ. Ρέππας, αναφερόμενος στις καταγγελίες της ΝΔ ότι  η κυβέρνηση ότι σχετικά με τα οικονομικά δεδομένα κάνει «δημιουργική λογιστική», δηλώνει : «Μας κατηγορούν ότι παραποιούμε τα στοιχεία, έχουν πει ότι ¨μακιγιάρουμε¨ τα οικονομικά μεγέθη, ενώ γνωρίζουν πολύ καλά ότι οι ελεγκτικοί φορείς της Ε.Ε. έχουν κατ’ επανάληψη ελέγξει  την  πορεία  των οικονομικών μεγεθών της χώρας και μας έχουν αποφανθεί θετικά».Ο Οικουμενικός Πατριάρχης Βαρθολομαίος έχει στο Φανάρι συνάντηση-συνομιλία με τον Αμερικάνο πρεσβευτή Στην  Άγκυρα Μ. Πάρις,Ο βουλευτής του ΠΑΣΟΚ Ε. Βλασσόπουλος  σε  επιστολή  του προς τον πρόεδρο της βουλής Α. Κακλαμάνη αναφέρει μεταξύ άλλων ότι: «Είναι λυπηρό ότι το πνεύμα και το γράμμα των πορισμάτων (σ.σ. του συμποσίου που πραγματοποιήθηκε στις Βρυξέλλες  για τον καθορισμό και της μορφής, του περιεχομένου και του στόχου του προς δημιουργία Μουσείου της Ευρώπης) απουσιάζει το ενδιαφέρον για την ένταξη των στοιχείων του αρχαιοελληνικού και βυζαντινού πολιτισμού στην ύλη του εν λόγω μουσείου. Εκείνο όμως που αποτελεί πρόκληση είναι ότι στην πραγματικότητα δεν απουσιάζει αναφορά στον ελληνικό πολιτισμό. Αντίθετα, ρητά αποκλείονται τα στοιχεία του ως Αταίριαστα με την ιδέα μια Ενωμένης Ευρώπης και  περισσότερο συγγενικά με τη μεσογειακή ταυτότητα, και τίθεται ως χρονικό ορόσημο  της  ευρωπαϊκής  ιστορίας η σκέψη του Καρλομάγνου».Αύξηση κατά 3,46% σημειώνει ο γενικός δείκτης τιμών των μετοχών στο χρηματιστήριο Αθηνών, με αποτέλεσμα να διαμορφωθείς τις 5.630,27 μονάδες.
ΔΕΥΤΕΡΑ 1 ΝΟΕΜΒΡΙΟΥ  1999 διεθνήΟ Τούρκος πρωθυπουργός  Μπ. Ετσεβίτ, μιλώντας στη τηλεόραση και αναφερόμενος στο Κυπριακό, λέει: «Η Ελλάδα έχει χάσει το δικαίωμα να είναι εγγυήτρια δύναμη στην Κύπρο, διότι το πραξικόπημα του 1974 προήλθε από  την  Ελλάδα». Στις προεδρικές εκλογές που έγιναν την Κυριακή στην Ουρουγουάη ο υποψήφιος της κεντροαριστεράς Τ. Βασκέζ συγκεντρώνει το 38,51% των ψήφων και έρχεται πρώτος, ενώ ο υποψήφιος του κυβερνώντος κόμματος του Κλοράντο Χ. Μπατλ έρχεται δεύτερος συγκεντρώνοντας το 31,32% των ψήφων(ο νικητής θα αναδειχθεί στο Β’ γύρο).Σύμφωνα με τα αποτελέσματα των βουλευτικών εκλογών που έγιναν την Κυριακή στη Γεωργία το κόμμα του προέδρου Ε. Σεβαρντνάτζε, η ¨Ένωση Πολιτών¨, πήρε το 52% των ψήφων, ενώ το ¨Κόμμα της Γεωργικής  Ένωσης για την Ανανέωση¨  του Α. Αμπατζίτζε  πήρε  το  26,5% των ψήφων.Γίνεται γνωστό ότι στην Ουκρανία ο Λ. Κούτσμα(σημερινός πρόεδρος) πήρε το 36,4% των ψήφων, ενώ ο κυριότερος αντίπαλός του Π. Σιμονένκο πήρε το 22,3% των ψήφων(ο νικητής θα αναδειχθεί στο Β’ γύρο).Οι ρωσικές δυνάμεις συνεχίζουν να βομβαρδίζουν το Γκρόζνι  και  άλλες  περιοχές  της  Τσετσενίας.
ΕΥΓΕ ΣΤΟΥΣ ΚΑΛΑΜΑΤΙΑΝΟΥΣ
ΦΩΤΙΑ ΚΑΙ ΛΑΥΡΑ Ο ΑΦΟΡΙΣΜΟΣ ΤΟΥ ΕΠΙΣΚΟΠΟΥ ΑΛΙΜΟΝΟ ΣΕ ΟΛΟΥΣ ΑΥΤΟΥΣ ΠΟΥ ΕΙΠΕ ΑΛΥΤΑ ΠΟΥ ΕΙΝΑΙ ΑΣΥΓΧΩΡΗΤΑ ΚΑΤΕΥΘΕΙΑΝ ΣΤΗΝ ΚΟΛΑΣΗ ΔΗΛΑΔΗ ΔΙΧΩΣ ΚΑΝ ΕΛΑΦΡΥΝΤΙΚΑ...
ΜΑΖΙ ΣΟΥ ΠΑΠΑΦΛΕΣΣΑ ΜΟΥ, ΣΥΜΦΩΝΩ ΑΠΟΛΥΤΑ, ΕΙΜΑΙ ΑΣΤΥΝΟΜΙΚΟΣ ΚΑΙ ΕΓΩ! ΔΕΝ ΜΠΟΡΟΥΝ ΚΑΙ ΔΕΝ ΠΡΕΠΕΙΟΙ ΝΕΟΤΑΞΙΤΕΣ ΝΑ ΣΒΗΣΟΥΝ ΑΠΟ ΤΗΝ ΨΥΧΗ ΜΑΣ, ΑΠΟ ΤΗ ΖΩΗ ΜΑΣ ΤΟ ΤΡΙΠΤΥΧΟ,                    ΠΑΤΡΙΔΑ = ΘΡΗΣΚΕΙΑ = ΟΙΚΟΓΕΝΕΙΑ !!!!!!!!!!!1
Συνεχώς μας τσαμπουνάνε ότι η Εκκλησία δεν έχει το δικαίωμα να επεμβαίνει στα θέματα της πολιτικής.Η πολιτική έχει δικαίωμα να επεμβαίνει στα θέματα της Εκκλησίας;;;
Πλησιάζει η ώρα που θα λειτουργήσουν οι πνευματικοί νόμοι! Οι νοων νοειτω
Δεν είναι παράξενο που γελάει.Ξέρει το παραμύθι που μας ταϊζουνκαι δεν μπορεί να συγκρατηθεί.Απο ΜΝΗΜΗΣ:http://seegreek2.blogspot.com/2020/03/blog-post_28.html
Λάθος λινκεπαθε κι εμένα η ΜΝΗΜΗ μου ΛΟΛhttp://seegreek2.blogspot.com/2020/03/blog-post_63.html
